(PD-IDP). Grazie, Presidente. Questa mattina, come tutti noi, sono entrato in quest'Aula e, prima di entrare in quest'Aula, sono passato dai corridoi che sono qui. In questi corridoi, c'è una mostra fotografica, bella, importante: quella mostra fotografica ci dice l'importanza della lotta alla mafia e l'unità che dobbiamo avere in questo Parlamento.Intervengo e interveniamo tutti in questo momento su questo tema proprio per un motivo molto semplice, lo voglio dire in particolare ai colleghi Foti e Donzelli, di cui ho stima e considerazione. Il gruppo di maggioranza relativa ha un compito maggiore rispetto a quello di tutti gli altri gruppi parlamentari: è il compito di far sì che i nostri lavori siano lavori che riescano, soprattutto sui temi dell'unità, a trovare un percorso che sia utile per tutti. È quello che stava accadendo in quest'Aula. Tutto questo si è interrotto quando c'è stato, a un certo punto, un intervento totalmente fuori luogo - credo che sia chiaro anche ai colleghi del gruppo di Fratelli d'Italia - da parte del collega Donzelli.(PD-IDP). Dopodiché, io mi aspettavo che il capogruppo, il presidente Foti, intervenisse per riportare le cose dentro la logica normale e, invece, l'intervento del collega Foti, che è stato un intervento non soltanto a scusare l'intervento dell'onorevole Donzelli, ma a confermarlo...(PD-IDP). …mi ha dato l'impressione che non ci sia la comprensione del fatto che ci deve essere rispetto, in quest'Aula, tra i gruppi parlamentari. Noi rispettiamo il vostro lavoro, ci aspettiamo che voi rispettiate il nostro ed il motivo per cui interveniamo in questo dibattito è che il tema della lotta alla mafia, con riferimento alla costituzione della Commissione antimafia, è uno di quelli in cui il rispetto e l'unità di questo Parlamento devono essere completi e totali ed è quello che ci aspettiamo .