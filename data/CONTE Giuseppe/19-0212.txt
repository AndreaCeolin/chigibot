(M5S). Signor Presidente, il Presidente Meloni, in più occasioni, per quanto riguarda il conflitto russo-ucraino ha detto che scommette sulla vittoria dell'Ucraina. L'abbiamo invitata a considerare che questa scommessa è disastrosa, che non si scommette sulla pelle della popolazione ucraina . Vi abbiamo sempre invitato a considerare come irragionevole questa strategia basata su un' militare. Siamo rimasti soli ma oggi non ci interessa dire: ve l'avevamo detto. Non ci interessa rivendicare, anche con spirito di rivalsa, la gogna a cui siamo stati sottoposti. Oggi interessa una via d'uscita e la verità, Presidente Meloni, è che non ci porta una soluzione ancora quest'oggi, non c'è una via d'uscita .Avevamo chiesto che l'Italia fosse capofila per quanto riguarda un percorso di pace e sicurezza. Non c'è nessuna attività in questa direzione da parte di questo Governo. Attenzione, qualche elemento di speranza ci era venuto dalla famosa conversazione telefonica con due attori comici (Applausi dei deputati del gruppo MoVimento 5 Stelle - Commenti dei deputati del gruppo Fratelli d'Italia). Ne ha parlato la Meloni e l'ha liquidata con una battuta, ma lì c'è un elemento interessante e lo dico a tutta la maggioranza. Aveva parlato di un'idea ai due comici che avrebbe tirato fuori al momento giusto. Ma questa idea, Presidente Meloni, ce l'ha o no? Quando la tira fuori? Quante altre morti, quanti altri danni alla nostra economia dobbiamo aspettare per questa soluzione (Applausi dei deputati del gruppo MoVimento 5 Stelle)? Vista la gelosia con la quale la custodisce, deve essere un'idea geniale. Avrà pensato già una campagna per promuoverla, la stessa che ha utilizzato per promuovere l'Expo di Roma, che ha fruttato solo 17 voti lungo tutto il globo terracqueo (Applausi dei deputati del gruppo MoVimento 5 Stelle)? La verità è una sola. La verità è che l'unica idea che il Governo ha tirato fuori ce l'ha detta qualche giorno fa il ministro Crosetto, quando ha detto che è in preparazione l'ottavo pacchetto di aiuti militari. Ecco, sempre la solita idea, seguire sempre pedissequamente, senza fiatare, Stati Uniti e NATO (Applausi dei deputati del gruppo MoVimento 5 Stelle). Occorre coraggio (Commenti dei deputati del gruppo Fratelli d'Italia), lo stesso che non abbiamo visto per quanto riguarda anche il conflitto israelo-palestinese. La Presidente Meloni è molto abile e l'altra volta è venuta alla Camera ci ha parlato a lungo del conflitto e anche questa volta gira intorno alla questione cruciale, che oggi è: sui bombardamenti a Gaza è un male necessario e inevitabile la morte di tutti questi palestinesi sotto queste bombe (Applausi dei deputati del gruppo MoVimento 5 Stelle)? Abbiamo ben 18.000 morti civili palestinesi. I superstiti hanno difficoltà a mangiare, a dissetarsi, a trovare medicine, ma nella rassegna stampa della Presidente Meloni lo mettete il Washington Post con l'inchiesta sulle bombe al fosforo bianco utilizzate da Israele sui civili (Applausi dei deputati del gruppo MoVimento 5 Stelle)? Di fronte a questo, ci sono leader europei che hanno chiesto al presidente Michel di dedicare un'intera sessione specifica sulla questione Gaza. Voi cosa dite? Quale posizione assumete? Il Presidente Meloni rappresenta l'Italia, con i valori costituzionali. Deve dire basta a questa immane tragedia umanitaria (Applausi dei deputati del gruppo MoVimento 5 Stelle)!Abbiamo anche dossier economici di cui si discuterà al prossimo Consiglio europeo. Dopo ben due manovre di lacrime e sangue fatte da questo Governo che, ovviamente, prevedono tagli e tasse per i cittadini e favori a banche e imprese energetiche, la situazione è drammatica per le prospettive del nostro Paese. Stiamo tornando, alla chetichella, ai vincoli di bilancio che rischiano di essere peggiori di quelli già sperimentati in passato. Cosa sta negoziando, qual è la posizione? Non l'abbiamo ancora capita e più viene in Parlamento e più non si capisce qual è la posizione specifica di questo Governo (Applausi dei deputati del gruppo MoVimento 5 Stelle - Commenti della deputata Gardini)! L'unica cosa che abbiamo capito è che c'è un margine di flessibilità su cui state negoziando fino al 2027, poca roba, pochi spiccioli. Però, attenzione, guardate un po' il 2027 è la scadenza naturale di questo Governo. Quindi, la Meloni sta negoziando con il suo Governo questo margine di flessibilità, peraltro ridotto, e chi verrà dopo di voi? Che ne sarà? Troverà l'Italia col cappio al collo e il futuro delle generazioni ipotecato (Applausi dei deputati del gruppo MoVimento 5 Stelle - Commenti di deputati del gruppo Fratelli d'Italia)? Guardate che noi abbiamo negoziato con forza, coraggio e umiltà e abbiamo portato 209 miliardi e li abbiamo lasciati a chi è venuto dopo. Voi cosa farete, invece? Io ho sentito un Presidente del Consiglio che ha cercato di esporre in modo pacato, ragionato nella prima sessione. In sede di replica, ho ascoltato un leader di opposizione, non un Presidente del Consiglio (Applausi dei deputati del gruppo MoVimento 5 Stelle). E, ancora una volta, con cocciutaggine e ostinazione pertinace, parla di bonus edilizi. Io dico che ci vuole una faccia tosta. Ma mezzo Governo ha usato i bonus edilizi, compreso lei, Presidente Meloni (Applausi dei deputati del gruppo MoVimento 5 Stelle)! Ma è possibile che se li usate voi vanno bene e gli italiani non li devono usare (Applausi dei deputati del gruppo MoVimento 5 Stelle - I deputati del gruppo MoVimento 5 Stelle si levano in piedi)? Come funziona la vostra politica? Presidente Meloni, vi parlate, nel Governo? Vi parlate, nel Governo? Mi tocca, ancora una volta, fare nomi e cognomi. Si parla, Presidente Meloni, con Lollobrigida, Fazzolari, Rampelli e Mollicone? Hanno presentato tutti emendamenti per l'estensione del bonus, nel corso degli anni (Applausi dei deputati del gruppo MoVimento 5 Stelle). Con Forza Italia vi parlate o no?Adesso, c'è un argomento che suona comico, il MES. Non so perché la Presidente Meloni quando parla di MES - ve la ricordate, già durante la pandemia - diventa tutta paonazza, scomposta, si agita (Commenti dei deputati del gruppo Fratelli d'Italia). Sarà perché forse uno si cerca di interrogare e dare una spiegazione. Forse perché il MES è stato introdotto in Italia attraverso un disegno di legge approvato nell'agosto 2011, Governo Berlusconi quater, Ministro della Gioventù, Giorgia Meloni, Ministri La Russa, Fitto, lei se lo ricorda? Calderoli (Commenti dei deputati del gruppo Fratelli d'Italia - Applausi dei deputati del gruppo MoVimento 5 Stelle). Eravate sempre gli stessi (Applausi dei deputati del gruppo MoVimento 5 Stelle)! E come si permette di venire a dire (Commenti del deputato Foti) che abbiamo fatto qualcosa non in modo trasparente, ma perché non è andata almeno a rileggere gli atti parlamentari. Presidente Meloni, vada a rileggere la risoluzione del dicembre 2020. C'è tutto scritto. Un mandato parlamentare chiaro, alla luce del sole, la logica a pacchetto, come ho sempre detto, ogni volta, in ogni Consiglio europeo (Commenti dei deputati del gruppo Fratelli d'Italia), a tutti i miei colleghi. Per quanto riguarda me, allora, vi dico subito, che approveremo la ratifica solo se avremo completato tutto il pacchetto, l'abbiamo sempre lasciato ai posteri (Applausi dei deputati del gruppo MoVimento 5 Stelle). Ora, io quello che non capisco è, Presidente Meloni, lei è Presidente del Consiglio. La ratifica è ancora da venire. La decida lei, con le forze di maggioranza, di cosa ha paura (Applausi dei deputati del gruppo MoVimento 5 Stelle)? Ci faccia sapere! L'approva o non l'approva? Non ci giri intorno (Applausi dei deputati del gruppo MoVimento 5 Stelle), non è più tempo di scaricare sugli altri assumetevele le responsabilità (Proteste dei deputati del gruppo Fratelli d'Italia)!Concludo. Guardate che la credibilità del Governo dipende dalla coerenza e la coerenza dipende dalle azioni, ma anche dalle omissioni e delle volte le omissioni sono più gravi ed è per questo che reitero l'appello al Presidente Meloni ad adottare provvedimenti per i Ministri e i Sottosegretari che si sono macchiati di aver violato l'onore e disciplina della Costituzione. Parlo di Santanche', Delmastro e Sgarbi (Applausi dei deputati del gruppo MoVimento 5 Stelle - Commenti dei deputati Foti e Montaruli).Per questo motivo votiamo, felicemente e determinatamente contro (Applausi dei deputati del gruppo MoVimento 5 Stelle - Deputati si levano in piedi e scandiscono: “Conte! Conte!”)!(M5S). Perché vedete - e concludo - qui non è una questione di partito. Le questioni di partito, Presidente Meloni, lei se le regola come vuole. Adesso c'è anche Natale, vi riunite in famiglia, con sua sorella e suo cognato, e decidete, però attenzione, per gli incarichi di partito lei, Presidente Meloni, risponde ai suoi militanti e ai suoi attivisti . Per gli incarichi di Governo, lei ha il dovere di rispondere all'Italia intera e l'Italia intera è stanca di assistere a questo spettacolo di degrado istituzionale sotto i nostri occhi!Per questo motivo votiamo, felicemente e determinatamente contro (Applausi dei deputati del gruppo MoVimento 5 Stelle - Deputati si levano in piedi e scandiscono: “Conte! Conte!”)!