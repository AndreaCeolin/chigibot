(M5S). Grazie, signor Presidente. Signor Ministro, forse la domanda nostra non è stata chiarissima. Non le abbiamo chiesto degli aiuti umanitari e dei corridoi umanitari, noi volevamo capire cosa state facendo, cosa sta facendo il Governo italiano, realmente e concretamente, per un cessate il fuoco nella Striscia di Gaza. Vede, a Israele noi abbiamo espresso subito la nostra massima solidarietà e abbiamo condannato fermamente l'atroce attacco di Hamas ma, davanti a oltre 10.000 morti palestinesi, di fronte a questa carneficina, non possiamo limitarci a qualche pausa, aiuto, corridoio umanitario, occorre un immediato cessate il fuoco . La risposta della politica non può essere nel segno della pavidità, che è quella - mi permettete - che avete adottato quando, lo scorso 27 ottobre, in sede di Nazioni Unite, vi siete pilatescamente astenuti di fronte a una risoluzione che sosteneva una semplice tregua umanitaria per soccorrere feriti, per portare aiuti.Un atteggiamento codardo, questo, che, peraltro, contraddice e allontana l'Italia dal tradizionale ruolo di protagonista del dialogo nel Medio Oriente e nel Mediterraneo. Siamo preoccupatissimi per i rigurgiti di antisemitismo, per la mai sopita islamofobia che si sta diffondendo in tutto l'Occidente. E l'Italia che fa? Forte dei suoi antichi e nobili valori democratici, gira la testa dall'altra parte, la mette sotto la sabbia, ma non lo può fare se quella sabbia è intrisa di sangue. Servono fatti. Abbiate la forza e la determinazione di sospendere, pur temporaneamente, le forniture di armi a Israele (Applausi dei deputati del gruppo MoVimento 5 Stelle). Il mio Esecutivo lo ha fatto con altri Paesi, con altri conflitti. Sa cosa serve per questa misura? Solo una cosa, quella che vi manca: il coraggio. Dimostrate davvero di volere il cessate il fuoco e tutelare i civili. I veri patrioti si riconoscono se onorano la Costituzione, non se si girano dall'altra parte (Applausi dei deputati del gruppo MoVimento 5 Stelle). Concludo: le mamme di Gaza, in queste ore, scrivono i nomi dei loro figli sulle loro gambe perché hanno paura di non riuscire più a identificarli, a piangerli, perché danno quasi per certa la morte sotto le bombe. Noi non vorremmo che sopra quelle bombe ci sia il nome indelebile dell'Italia e della sua vigliaccheria. Non in nostro nome (Applausi dei deputati del gruppo MoVimento 5 Stelle - Congratulazioni - Commenti dei deputati del gruppo Forza Italia-Berlusconi Presidente-PPE)!(M5S). Signor Presidente, mi permetta di intervenire sull'ordine dei lavori, perché il Ministro Tajani, nel rispondere a degli interroganti, altri che non fanno parte del mio gruppo, è ritornato sul quesito che gli abbiamo posto noi, e si è rivolto a me personalmente, con tono alterato, affermando di non sentirsi correttamente dato sopra di sé l'appellativo di “codardo”.Allora, signor Presidente, chiedo di intervenire per un motivo, innanzitutto, perché al Ministro Tajani non mancano le occasioni, essendo un autorevole esponente del Governo, per parlare nelle varie situazioni pubbliche con il favore anche dei riflettori mediatici. È chiaro che, essendo intervenuto rispondendo a un altro quesito e rivolgendosi a me personalmente, ha violato il Regolamento. Ora, non ho problemi nel merito, ovviamente, a confrontarmi con il Ministro Tajani, però questa violazione del Regolamento (Commenti dei deputati del gruppo Forza Italia-Berlusconi Presidente-PPE)…(M5S). …altera completamente non solo le regole della Camera e del Regolamento parlamentare, ma anche la logica di una simmetria e di un contraddittorio. Quindi, lo rende completamente asimmetrico.(M5S). Cioè, mi spiego meglio. Se il Ministro Tajani Scusate, colleghi, questo riguarda anche voi…(M5S). …a meno che non pensiate di stare sempre nella maggioranza, con Ministri che parlano senza rispettare l'ordine -…(M5S). Scusi, Presidente, non sento.(M5S). Allora, il tema è questo. Presidente, si crea, ovviamente, un'alterazione del contraddittorio, perché il Ministro, come ho già spiegato nel mio intervento, oltre a non aver compreso, credo in buona fede, il quesito, perché non ha risposto al nostro quesito sul cessate il fuoco ma ha risposto sugli aiuti umanitari in generale , in più mi risponde e mi attribuisce la volontà di avergli attribuito un appellativo su qualità temperamentali e caratteriali sue personali, che, invece, esulano da quello che è un giudizio politico, che rivendico, di vigliaccheria del Governo !