(M5S). Signor Presidente, onorevoli colleghi, signora Ministra, lo scorso 17 giugno, 20.000 persone hanno sfilato per le strade di Roma e hanno lanciato un messaggio chiaro a questo Governo, che si diletta sadicamente ad ignorare il grido di sofferenza di chi non arriva a fine mese, di chi è costretto a stringere sempre di più la propria cinghia; 20.000 persone hanno gridato: basta vite precarie! E non è uno , è un grido che nasce da un concreto bisogno, che accomuna la stragrande maggioranza dei nostri concittadini, che sono tenuti in scacco da un Esecutivo, che, in questi mesi, ha dato prova di avere una concezione davvero singolare dell'amor patrio. In 8 mesi, questo Governo ha dimostrato di non avere rispetto alcuno per quel lavoro e per la sua dignità, che pure sono a fondamento della nostra architettura costituzionale, a partire dall'articolo 1 della nostra Costituzione.Il Governo ha introdotto una vera e propria controriforma, che ha smantellato un pezzo importante del nostro sistema di welfare, a cui poi avete scelto di introdurre anche una misura che ha elevato a regola e ha legittimato il precariato a vita. C'è qualcosa di profondamente ipocrita e contraddittorio nella vostra politica, perché, da un lato, vi ergete a numi tutelari della famiglia e della natalità, dall'altro, invece, private giovani e meno giovani della possibilità di costruirla, una famiglia, e di progettare il futuro (Applausi dei deputati del gruppo MoVimento 5 Stelle). Con questa controriforma avete condannato al disagio sociale un'ampia platea di cittadini e avete consapevolmente gettato benzina sul fuoco di un Paese spinto in una surreale competizione al ribasso tra ultimi e penultimi.Il Presidente Meloni, sin dal suo insediamento, ha rivendicato un concetto: il principio di meritocrazia. Ma anche noi siamo a favore della meritocrazia, se significa riconoscere a tutti la possibilità di esprimere le proprie capacità e i propri talenti. Ma l'uso che voi fate di questo principio è completamente distorto. Che meritocrazia potete pretendere da chi non ha i soldi neppure per mangiare e per soddisfare i propri bisogni di vita (Applausi dei deputati del gruppo MoVimento 5 Stelle)? La vostra meritocrazia suona come una beffa per chi rimane indietro, una presa in giro per i più fragili, e appare ancora più distorta, se consideriamo che chi è ricco e potente è nelle vostre grazie. Lo dimostrate con gli evasori, con i corrotti, con la gente che gira con il contante, con gli amici imprenditori che possono ottenere appalti anche senza gara (Applausi dei deputati del gruppo MoVimento 5 Stelle).Diciamo le cose come stanno: la vostra meritocrazia è darwinismo sociale. La vostra è una politica che distrugge il principio democratico della legge uguale per tutti, per costruire un sistema che rafforza i privilegi per pochi e riserva indifferenza ai tanti che rimangono indietro.Con questo provvedimento, oggi, il Governo riporta l'Italia all'anno zero. Come è noto, il nostro è stato l'ultimo Paese nel continente a introdurre questa misura di protezione sociale per gli indigenti. Il reddito di cittadinanza ha rappresentato un aiuto concreto, ma, non lo trascurate, anche un barlume di speranza per milioni di cittadini: giovani, vecchi, anziani, ragazzi, bambini. Noi per primi, sin dall'inizio, abbiamo riconosciuto che questa è una riforma complessa, che non si poteva realizzare con un tratto di penna, scrivendo una nuova norma. Lo insegniamo anche nelle aule universitarie: bisogna lasciare che le riforme si sedimentino nella realtà sociale, economica, istituzionale. Occorre tempo. Abbiamo condannato molto rigorosamente, dall'inizio, con pene severe, gli abusi. Abbiamo confidato sulla collaborazione delle regioni per coinvolgere i centri per l'impiego, sulla collaborazione dei comuni per coinvolgere i percettori in progetti utili per la comunità. A questa nostra disponibilità alla collaborazione - possiamo dirlo con chiarezza? - è stato opposto, salvo rare eccezioni, un muro di gomma (Applausi dei deputati del gruppo MoVimento 5 Stelle).I colleghi della maggioranza si definiscono patrioti, difensori dell'interesse nazionale. Ma vi chiedo: quanto c'è di patriottico in un Governo che, pur di attaccare una forza politica, se la prende con i più fragili (Applausi dei deputati del gruppo MoVimento 5 Stelle)? Cosa c'è di patriottico in un Governo che smantella una misura che sosteneva anche 200.000 lavoratori poveri?Io vorrei rivolgermi al Presidente Meloni. Mi rivolgo a lei, signora Ministra: quale sentimento patriottico le è corso lungo la schiena come un brivido, quando avete progettato di sputare sui sacrifici di chi ricorreva al reddito di cittadinanza (Applausi dei deputati del gruppo MoVimento 5 Stelle) per integrare un salario da fame (Applausi dei deputati del gruppo MoVimento 5 Stelle e di deputati del gruppo Partito Democratico-Italia Democratica e Progressista)? E qual è la vostra sensibilità rispetto a paghe da fame, quando dite, come ha detto la Presidente Meloni, che è uno specchietto per le allodole, un salario minimo legale? E quando, a inizio anno, avete promesso corsi di formazione che non sono mai partiti, cosa avete pensato? Di prendere in giro il MoVimento 5 Stelle o di prendervi gioco di chi vive ai limiti della disperazione (Applausi dei deputati del gruppo MoVimento 5 Stelle)?Avete letto cosa ha certificato l'Ufficio parlamentare di bilancio, solo una settimana fa? Con questo vostro decreto, la platea dei percettori del reddito di cittadinanza verrà dimezzata e anche 100.000 famiglie, con al proprio interno disabili, minori e anziani, perderanno una rete di protezione sociale. Ministra Calderone, il 31 gennaio, lei ha dichiarato testualmente: “nessuno sarà lasciato indietro, chi si trova in condizioni di oggettiva difficoltà sarà comunque sostenuto da una nuova misura di inclusione sociale”. E qual è questa misura? L'assegno di esclusione? Chiamiamo le cose con il loro nome (Applausi dei deputati del gruppo MoVimento 5 Stelle)! Scusi la mia franchezza, ma lei non prova nessuna vergogna (Commenti del deputato Rizzetto) per aver illuso tante famiglie che sono in condizioni di forte sofferenza? E diteci anche, spiegateci: a voi risulta così chiara, astratta, tracciata con un rigo di penna su un decreto, la distinzione tra chi è occupabile e chi no? Quindi, vi sembra anche coerente che, a seconda se uno abbia in famiglia un ragazzo di 17 anni o di 18 anni, gli cambi la possibilità di mangiare o no? Se ha un anziano di 59 o 60 anni, gli cambi la prospettiva di vita?Avete scatenato la vostra furia ideologica anche per precarizzare i contratti di lavoro e liberalizzare l'uso dei voucher spostando indietro le lancette dell'orologio. Tra l'altro, permettetemi, siete ricorsi a ricette degli anni scorsi, di decenni passati che si erano rivelate inadeguate, peraltro proprio adesso che il mercato del lavoro sta dimostrando uno spiccato o un certo dinamismo. Certo, non potete appropriarvi dei risultati. Diteci, infatti, una sola vostra misura che abbia favorito l'occupazione (Applausi dei deputati del gruppo MoVimento 5 Stelle).Il 17 giugno, qui, a Roma, questa manifestazione è stata uno spazio alternativo offerto a chi non viene ascoltato. Abbiamo raccolto tante testimonianze anche di giovani che soffrono questo disagio sociale. Voi non li volete ascoltare, ma vi costringiamo ad ascoltarli. Sara, 28 anni, sue parole: mi hanno offerto un contratto di 16 ore mensili a fronte delle 200 da lavorare, per un totale di 1.000 euro al mese, 5 euro l'ora; dal Governo ci sentiamo spesso dire di metter su famiglia, di pensare a un futuro, ma io, con un contratto del genere, non posso farlo, né comprarmi una casa, né avere un futuro dignitoso. Ecco, ditemi: Sara cos'è? È capricciosa o rivendica la dignità del lavoro, la dignità sociale (Applausi dei deputati del gruppo MoVimento 5 Stelle)? Vincenzo, 28 anni, studente universitario fuori sede: lavoriamo per 600-700 euro, se va bene, per pagare un affitto che, con le spese, arriverà a costare 400-500 euro al mese; noi come possiamo studiare, se passiamo 50 o 70 ore al lavoro solo per pagarci l'affitto, a lavorare per pagarci l'affitto? Ecco, queste sono le voci e la realtà del Paese che non volete ascoltare. Rivendicano dignità del lavoro, dignità sociale, la speranza di vivere in un Paese migliore. La Presidente Meloni e molti colleghi di questa maggioranza spesso invocano il concetto di libertà, ma questo è un concetto che diventa una parola vuota e anche triste se, poi, si fa cassa sulla pelle dei nostri concittadini più deboli. Si ignora chi porta a casa buste paga da fame e chi vive ogni giorno una dimensione di vita precaria.Per queste ragioni, signor Presidente, annuncio il voto contrario, fermamente contrario del MoVimento 5 Stelle, anche a nome dei colleghi sospesi che, pure, si associano a questo voto contrario (Applausi dei deputati del gruppo MoVimento 5 Stelle - I deputati del gruppo MoVimento 5 Stelle espongono uno striscione con la scritta “#BastaVitePrecarie” e sventolano bollette).(M5S). La libertà cari colleghi - concludo - è anche garantire a tutti di liberarsi dal giogo dello sfruttamento e della criminalità .Per queste ragioni, signor Presidente, annuncio il voto contrario, fermamente contrario del MoVimento 5 Stelle, anche a nome dei colleghi sospesi che, pure, si associano a questo voto contrario (Applausi dei deputati del gruppo MoVimento 5 Stelle - I deputati del gruppo MoVimento 5 Stelle espongono uno striscione con la scritta “#BastaVitePrecarie” e sventolano bollette).(M5S). Presidente, si deve rivolgere a lei!