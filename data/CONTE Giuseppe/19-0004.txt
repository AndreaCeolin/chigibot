(M5S). Signor Presidente, signora Presidente del Consiglio, onorevoli colleghi, per me questa è la prima volta che svolgo un intervento da questo lato dell'emiciclo. Presidente Meloni, si invertono i ruoli. Io ho ascoltato con molta attenzione il suo discorso programmatico e dal suo discorso, insieme anche ad altri segnali emersi dalla composizione di questa squadra di Governo, ricaviamo - almeno personalmente lo ricavo - un complessivo quadro politico che ci indica, in modo sufficientemente chiaro, gli obiettivi politici che questo Governo mira a realizzare.Presidente Meloni, lei ha tenuto a sottolineare nel suo discorso che questo Governo è frutto della volontà popolare. Senz'altro, ha piena legittimazione; questa legge elettorale vi ha consegnato la guida delle istituzioni di governo del Paese, ma, come lei sa, l'intera coalizione di centrodestra è stata votata da un elettore su quattro degli aventi diritto. Non avete la maggioranza dei cittadini (Applausi dei deputati del gruppo MoVimento 5 Stelle – Commenti dei deputati dei gruppi Fratelli d'Italia e Lega-Salvini Premier). Io oggi l'ho vista molto volitiva, molto sicura di sé, ma le consiglierei prudenza proprio perché la maggioranza dei cittadini non vi ha dato il mandato di promuovere un ambizioso piano di restaurazione identitaria della nostra società, sia sul fronte dei diritti civili (Applausi dei deputati del gruppo MoVimento 5 Stelle), sia sul possibile ritorno, semmai ce ne fosse intenzione, a modelli culturali di segno reazionario, cari alla triade classica della destra “Dio, Patria e famiglia” (Applausi dei deputati del gruppo MoVimento 5 Stelle).Lei ci ha rassicurato, però. Ci ha rassicurato perché ci ha detto che, quanto meno, su un punto è stata chiara: sulla interruzione della gravidanza non intende arretramenti, di 44 anni peraltro, l'importante è dirlo alla neo Ministra della famiglia, l'importante è dirlo al neo Vicepresidente del Senato, Gasparri, da lei indicato, che ha presentato una proposta di legge in senso diametralmente opposto (Applausi dei deputati del gruppo MoVimento 5 Stelle). Le devo confessare che sono rimasto sorpreso dal suo discorso programmatico. Non ha speso una sola parola, in oltre un'ora, per darci un'indicazione sufficientemente concreta sulle misure che intende adottare per il caro bollette e il caro prezzi. È la questione più urgente che abbiamo (Applausi dei deputati del gruppo MoVimento 5 Stelle). Nulla di nulla. Non ci ha detto nulla sugli extraprofitti, non ci ha detto se li vuole riscrivere, chi vuole colpire, non ci ha detto nulla dello scostamento di bilancio. Prima o poi dovrete decidere. Quando ce lo farà sapere?L'unica certezza che emerge dal suo discorso, Presidente Meloni, è che ci ha restituito la rivendicata continuità con il Governo Draghi (Applausi dei deputati del gruppo MoVimento 5 Stelle). Lei sorride. Sorrida, sorrida (Applausi dei deputati del gruppo MoVimento 5 Stelle). Il segnale più evidente di questa continuità è nell'avere affidato la guida del Ministero dell'Economia al Ministro che per primo ha teorizzato e praticato il metodo Draghi; il Ministro, cioè, che è arrivato ad auspicare una gravissima torsione costituzionale con Draghi visto al Quirinale incaricato di guidare il convoglio governativo da lì. Il suo indirizzo economico potremmo sintetizzarlo, a me viene da sintetizzarlo con un nome, un concetto: neoliberismo di ispirazione tecnocratica. È un'impostazione, questa, che le consente, sì, di strizzare l'occhio alle istituzioni finanziarie anche internazionali e forse spiega l'opposizione morbida, mi consenta, a tratti compiacente, con il Governo uscente (Applausi dei deputati del gruppo MoVimento 5 Stelle). Viene un dubbio: ma non è che, alla fine, l'agenda Draghi, Presidente Meloni, la vuole scrivere lei (Applausi dei deputati del gruppo MoVimento 5 Stelle)? Non è da escludere che in questo caso troverà appoggi anche da parte di alcuni banchi dell'opposizione, perché lei sa, anche durante la campagna elettorale, agenda e metodo Draghi sono stati al centro dell'offerta politica dai banchi dell'opposizione (Commenti di deputati del gruppo Azione-Italia Viva-Renew Europe). Ma questa impostazione a noi preoccupa molto perché la conosciamo già: nasconde un'idea del mondo in cui, al di là della vuota retorica, i mercati vengono prima dei diritti, in cui la finanza poi si ritrova a dettare legge anche su urgenze di famiglie e imprese. Ma soprattutto ci preoccupa perché, ovunque questo modello è stato perseguito in giro per il mondo, si è rivelato un formidabile acceleratore di diseguaglianze in cui chi rimane indietro è destinato a soccombere (Applausi dei deputati del gruppo MoVimento 5 Stelle).E anche la scelta di affidare la guida del Ministero della Difesa a chi sino al giorno prima rappresentava gli interessi delle industrie del settore (Applausi dei deputati del gruppo MoVimento 5 Stelle) è una scelta che conferma una sicura corsa al riarmo che lei sta facendo, perché non ne parla, in totale continuità con il Governo uscente. Il MoVimento 5 Stelle ha già arginato questa corsa e continuerà a farlo, fermamente (Applausi dei deputati del gruppo MoVimento 5 Stelle). Noi siamo convinti che il conflitto russo-ucraino non possa costituire l'occasione per nuovi straordinari investimenti nel campo militare a favore delle nostre industrie belliche. Noi abbiamo un disperato bisogno di investire nell'istruzione, nella scuola, nella sanità, da lei non menzionata, e nella ricerca, da lei non menzionata. La crisi in terra ucraina necessita di una strategia diversa da quelle pulsioni belliciste, da quelle infatuazioni interventiste, che caratterizzano anche e in particolare il suo partito politico. Lei non ha mai accennato, in oltre un'ora di discorso, all'unica nostra via d'uscita: pace (Applausi dei deputati del gruppo MoVimento 5 Stelle). Le ricorda qualcosa? Diversamente, ha speso tante parole sul concetto di merito. Ci fa piacere. Anche noi apprezziamo questo concetto. Però, il merito non può servire a banalizzare il ruolo della scuola. Questo è un discorso serio: la scuola non è il luogo di selezione, è il luogo del riscatto. Le cito il pensiero di un umile professore che tutti i giorni lavora con i nostri studenti, si chiama Enrico Galiano: “La scuola non è il posto dove si vanno a selezionare e premiare i migliori. La scuola è il posto dove si va a tirare fuori il meglio da ciascuno” (Applausi dei deputati del gruppo MoVimento 5 Stelle). Noi non lasceremo che gli italiani siano presi in giro. La vostra concezione della meritocrazia finisce per premiare i soliti noti, a partire dalla classe politica. Eh sì, perché ben 11 membri di questo Governo, a partire da lei, Presidente Meloni, hanno fatto parte pure dell'ultimo Governo Berlusconi, undici anni fa (Applausi dei deputati del gruppo MoVimento 5 Stelle)! Sulla vostra concezione del merito nel campo energetico, abbiamo capito subito che cosa intendete. Lei è stata chiara: volete premiare chi intende il nostro mare come il paradiso delle trivellazioni. Per noi, invece, il nostro mare è la risorsa più preziosa che ci consente di sopravvivere e dobbiamo tutelare gli ecosistemi marini. Quanto alla flat tax, nella Babele di confuse proposte che avete presentato in campagna elettorale, oggi si è capito ancora ben poco, solo del regime forfettario al 65 e dell'estensione a 100 mila. Di fatto, mi sembra che oggi si sia consumato l'inganno: rinunciate a una flat tax, a una tassa piatta. Io dico la verità: se è così, meglio, perché alla fine si prospettava solo un vantaggio per più ricchi e nulla per i più poveri (Applausi dei deputati del gruppo MoVimento 5 Stelle - Commenti di deputati del gruppo Lega-Salvini Premier).La vostra cultura del merito la state dimostrando nella guerra che avete intrapreso contro i poveri. Qui lei ha citato Papa Francesco, ma non lo faccia in modo strumentale, restituisca per intero il suo pensiero e soprattutto la sua convinzione. Sono parole sue: “La povertà non è una colpa e” - se lo segni - “non è un demerito” (Applausi dei deputati del gruppo MoVimento 5 Stelle). In campagna elettorale avete dimostrato di essere forti con i deboli. Vi siete precipitati in TV per denunciare il caso di qualche furbetto del reddito. Noi siamo i primi a denunciare le truffe, però perché non dite che quelle sul reddito di cittadinanza non raggiungono l'1 per cento? Perché non dite che il 90 per cento delle truffe, su 34 miliardi, riguardano casi di corruzione, appalti e condotte illecite nella PA (Applausi dei deputati del gruppo MoVimento 5 Stelle)? Perché non vi indignate su questo?A lei piace tanto ragionare sul merito. Allora, mi permetto di rivolgerle qualche domanda sul punto. Un giovane merita di lavorare tutto il giorno per 3-4 euro l'ora? Un padre di famiglia, dopo una vita lavorativa, viene rottamato, ad esempio, a cinquant'anni e chiede un sostegno: merita di essere rappresentato come un tossicodipendente, che, sono parole sue, vuole il metadone di Stato? La sua soluzione per i percettori di reddito che non trovano lavoro è quello di tagliare l'assegno, lasciandoli in totale indigenza? Le diamo un consiglio: alzi il telefono, chiami i 14 governatori di centrodestra, dica loro di impegnarsi e industriarsi per potenziare i centri dell'impiego con i fondi già stanziati, che giacciono lì (Applausi dei deputati del gruppo MoVimento 5 Stelle).Lei non ha speso una parola per il precariato: siamo a oltre 3 milioni di lavoratori precari. È un record. Non ha detto nulla su 4.300.000 lavoratori che hanno buste paga da fame. Presidente Meloni, noi siamo pronti - le rubo qui uno slogan della sua campagna elettorale - a denunciare le vostre incongruenze, le vostre inadeguatezze. La nostra opposizione qui in Parlamento e anche nel Paese non raggiungerà mai, signora Presidente - la voglio rassicurare - i livelli di compostezza a cui lei ci ha abituato durante la pandemia (Applausi dei deputati del gruppo MoVimento 5 Stelle). Lei ha parlato della pandemia, ne ha parlato però ha taciuto di riferire che mentre - ritorno alla sua metafora - la nave Italia affrontava questa tempesta, questa incredibile tempesta, lei disseminava continui scogli per farci cadere in fallo. Lei che tiene tanto alla sua coerenza, Presidente Meloni, non menta agli italiani, dica la verità: al Parlamento europeo voi non avete votato il Next Generation EU (Applausi dei deputati del gruppo MoVimento 5 Stelle). Astenersi, in Parlamento e qui, significa non far passare Next Generation EU e PNRR. Se fosse stato per voi, non l'avremmo avuto (Applausi dei deputati del gruppo MoVimento 5 Stelle).Un'ultima parola per i fatti della Sapienza. Oggi, in queste ore, come abbiamo visto, ci sono immagini che mi hanno fatto venire i brividi. Rispettiamo la libertà di parola, di manifestazione del pensiero. Però, lo dico anche al neo Ministro dell'Interno, poi saranno fatti accertamenti. Vedere manganelli, vedere cariche contro studenti che, dalle immagini almeno, appaiono indifesi (Proteste dei deputati dei gruppi Fratelli d'Italia e Lega-Salvini Premier) veramente mi preoccupa da cittadino, da membro di questo Parlamento e anche da professore universitario!(M5S). Chi ottiene 500 euro di sostegno al mese merita di essere messo alla gogna da chi guadagna, in quest'Aula, 500 euro al giorno?Lei non ha speso una parola per il precariato: siamo a oltre 3 milioni di lavoratori precari. È un record. Non ha detto nulla su 4.300.000 lavoratori che hanno buste paga da fame. Presidente Meloni, noi siamo pronti - le rubo qui uno slogan della sua campagna elettorale - a denunciare le vostre incongruenze, le vostre inadeguatezze. La nostra opposizione qui in Parlamento e anche nel Paese non raggiungerà mai, signora Presidente - la voglio rassicurare - i livelli di compostezza a cui lei ci ha abituato durante la pandemia (Applausi dei deputati del gruppo MoVimento 5 Stelle). Lei ha parlato della pandemia, ne ha parlato però ha taciuto di riferire che mentre - ritorno alla sua metafora - la nave Italia affrontava questa tempesta, questa incredibile tempesta, lei disseminava continui scogli per farci cadere in fallo. Lei che tiene tanto alla sua coerenza, Presidente Meloni, non menta agli italiani, dica la verità: al Parlamento europeo voi non avete votato il Next Generation EU (Applausi dei deputati del gruppo MoVimento 5 Stelle). Astenersi, in Parlamento e qui, significa non far passare Next Generation EU e PNRR. Se fosse stato per voi, non l'avremmo avuto (Applausi dei deputati del gruppo MoVimento 5 Stelle).Un'ultima parola per i fatti della Sapienza. Oggi, in queste ore, come abbiamo visto, ci sono immagini che mi hanno fatto venire i brividi. Rispettiamo la libertà di parola, di manifestazione del pensiero. Però, lo dico anche al neo Ministro dell'Interno, poi saranno fatti accertamenti. Vedere manganelli, vedere cariche contro studenti che, dalle immagini almeno, appaiono indifesi (Proteste dei deputati dei gruppi Fratelli d'Italia e Lega-Salvini Premier) veramente mi preoccupa da cittadino, da membro di questo Parlamento e anche da professore universitario!(M5S). Concludo. La nostra sarà un'opposizione solida, puntuale e ancorata sempre e costantemente ai bisogni concreti dei cittadini, ma proprio per questo sarà implacabile e intransigente.Un'ultima parola per i fatti della Sapienza. Oggi, in queste ore, come abbiamo visto, ci sono immagini che mi hanno fatto venire i brividi. Rispettiamo la libertà di parola, di manifestazione del pensiero. Però, lo dico anche al neo Ministro dell'Interno, poi saranno fatti accertamenti. Vedere manganelli, vedere cariche contro studenti che, dalle immagini almeno, appaiono indifesi (Proteste dei deputati dei gruppi Fratelli d'Italia e Lega-Salvini Premier) veramente mi preoccupa da cittadino, da membro di questo Parlamento e anche da professore universitario!(M5S). L'università è il luogo del confronto democratico. Per queste ragioni, a nome del MoVimento 5 Stelle, anticipo il voto contrario alla fiducia al Governo .