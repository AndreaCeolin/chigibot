(M5S). Signor Presidente, mi rivolgo, suo tramite, al Presidente del Consiglio. Onorevoli colleghi, abbiamo ascoltato le comunicazioni della Presidente Meloni in vista del prossimo Consiglio europeo e dobbiamo dire che molti osservatori sono stati sin qui benevoli nei confronti del Governo. Oggi, però, questa benevola condiscendenza non ha più ragione di essere. È un Governo che è entrato ormai nel nono mese del suo operato e ha ampiamente superato la fase del noviziato. Oggi bisogna dire alla Presidente Meloni che la favola dell' della svantaggiata, che astutamente lei ha elaborato, non funziona più. Gli italiani pretendono risultati e non si accontentano più della favola di chi si è autorappresentata come il nuovo della politica, nonostante già 25 anni fa si ritrovava a ricoprire la sua prima carica politica elettiva.Soprattutto, gli italiani non ce la fanno più a reggere il carovita e non possono permettersi di essere condiscendenti con un Governo che, dopo aver punito le fasce più fragili della popolazione, continua a ostentare indifferenza rispetto alla diffusa difficoltà delle tante famiglie, che ricomprenderemmo tradizionalmente nel ceto medio, che oggi sono costrette a operare continue rinunce. Nel suo intervento oggi, per la prima volta, la Presidente Meloni riconosce che l'inflazione è una tassa occulta che si è abbattuta sugli italiani. Ebbene, noi lo riconosciamo da mesi e, anzi, abbiamo denunciato come una vera e propria tassa patrimoniale l'erosione di ben 61 miliardi di euro dai conti correnti dei risparmiatori italiani (Applausi dei deputati del gruppo MoVimento 5 Stelle). La Presidente Meloni non può oggi venire in Aula e limitarsi a recitare il ruolo di un analista finanziario, non può limitarsi a prendersela con la BCE, cercando il nemico di turno su cui scaricare responsabilità. È lei che governa il Paese ed è lei che dovrebbe intervenire per contrastare il carovita e contenere i mutui e gli affitti balzati alle stelle. Siete a corto di idee? Bene, prendete i soldi dagli extraprofitti e utilizzateli contro il carovita (Applausi dei deputati del gruppo MoVimento 5 Stelle). Noi ce la mettiamo tutta e vi abbiamo anche scritto la norma, ma certo non possiamo infondervi il coraggio che non avete (Applausi dei deputati del gruppo MoVimento 5 Stelle). Gli italiani non vogliono vivere in una condizione di perenne incertezza e precarietà, ma per evitare questo occorre un Governo con una precisa visione, che sappia costruire un chiaro percorso di rilancio del Paese. Riconoscono ormai che questo Governo sia privo di visione anche gli osservatori più neutrali. Lo ha detto a Rapallo qualche giorno fa il presidente Di Stefano dei Giovani imprenditori di Confindustria. Sue parole: “a cosa tenda l'Italia è tutto fuorché chiaro”. E ha aggiunto che essere una Nazione in cerca di identità è pericoloso. Ecco, queste carenze si avvertono soprattutto sul terreno della politica europea e internazionale. Vedete, in Europa si va con idee chiare a testa alta, altrimenti non si viene ascoltati. Se vuole compiacere tutti, la Presidente Meloni finirà per non compiacere nessuno e, soprattutto, per scontentare noi italiani (Applausi dei deputati del gruppo MoVimento 5 Stelle). Da quando si è insediata, si è distinta per la sua fedele osservanza della linea bellicista di Washington, con il risultato che, quando Biden deve confrontarsi con gli alleati che hanno un peso, la chiama il giorno dopo, quando ormai ha deciso (Applausi dei deputati del gruppo MoVimento 5 Stelle). In Europa si è presentata con un indirizzo di politica economica e fiscale talmente rigoroso da suscitare gli applausi convinti di tutti quei falchi dell'austerità, che negli anni passati hanno contribuito a strozzare la nostra crescita economica (Applausi dei deputati del gruppo MoVimento 5 Stelle). In materia di immigrazione avete rimediato, sin qui, solo fallimenti; gli sbarchi sono più che raddoppiati e l'unica certezza è che le vostre ricette non funzionano. L'ultimo Accordo raggiunto con le procedure di registrazione rafforzata è utile certo, ma non all'Italia: lo è ai Paesi che subiscono i movimenti secondari. Purtroppo, questa assenza di visione del Governo ci fa perdere credibilità; la Meloni non vuole scontentare il suo amico Orbán, però vuole anche mantenere buoni rapporti con i suoi amici polacchi; non vuole però rovinare i rapporti con i suoi fratelli spagnoli di Vox, fa finta di porgere una mano a Michel e a Macron, prende tempo con Scholz e con la Commissione, che ci pressano sul MES. Vedete, tutti questi equilibrismi balzano ormai agli occhi: non sono brutti, sono pessimi per la credibilità dell'Italia. Qui non è tanto in gioco un problema di isolamento, cosa, questa, che la Meloni cerca di contrastare con un febbrile attivismo fine a sé stesso; qui il rischio è di una marcata irrilevanza. E la mancanza di visione, vedete, appare evidente anche dal continuo espediente di ricorrere all'uso retorico della negazione. La Presidente Meloni ha affrontato una campagna elettorale cercando di comunicare certezze attraverso l'uso delle affermazioni: sono una donna, sono una madre, sono cristiana, siamo pronti. Da quando si è insediata al Governo, invece, è tutto un fiorire di negazioni: non siamo marziani, non ho mai provato vicinanza o simpatia per il fascismo, non perderemo i soldi del PNRR, non faremo mancare il nostro sostegno a Zelensky. L'uso retorico della negazione crea un effetto di notevole suggestione, che funziona mirabilmente in poesia; ricordiamo tutti i versi di Eugenio Montale: “Codesto solo oggi possiamo dirti, ciò che non siamo, ciò che non vogliamo”; ma le negazioni in politica non bastano e, a lungo andare, risultano deleterie. Questo vale per tutti i dossier più strategici. Domani, al Consiglio europeo si terrà una discussione strategica sulla Cina. La Presidente Meloni è stata capace di parlare per vari minuti della Cina; ora, c'è qualcuno, in quest'Aula, che può anticiparci la posizione del Governo sul rinnovo dell'Accordo con la Cina sulla Via della seta (Applausi dei deputati del gruppo MoVimento 5 Stelle)? Durante il Governo “Conte 2” abbiamo tutelato i nostri interessi nazionali, cercando di riequilibrare la nostra bilancia commerciale con la Cina, un mercato che ormai comprende il 20 per cento dell'economia mondiale, e abbiamo anche imposto alla Cina clausole che nessuno dei Paesi europei che avevano, in precedenza, sottoscritto quell'Accordo aveva ottenuto. In Consiglio europeo, la Presidente Meloni, domani, cosa dirà? Che ci state ancora riflettendo sopra? E, ancora, quanto al MES, siete così incapaci di prendere una decisione sul punto che il rappresentante del Governo e i parlamentari tutti di maggioranza, l'altro giorno, hanno disertato il voto in Commissione affari esteri. State offrendo uno spettacolo indecoroso per le istituzioni di Governo, il vostro patriottismo si sta colorando di imbarazzato indecisionismo (Applausi dei deputati del gruppo MoVimento 5 Stelle). Però, oggi, citando l'operato dei miei Governi, la Presidente Meloni ha dichiarato sorprendentemente che anche lei vuole perseguire sul MES una logica di pacchetto. Perché dico sorprendentemente? Andatevi a rivedere il video della seduta dell'11 dicembre 2019. La Presidente Meloni, intervenendo qui, da deputata, mi provocò, testualmente: “Presidente Conte, chi le ha suggerito questa logica di pacchetto, Tafazzi?” (Applausi dei deputati del gruppo MoVimento 5 Stelle). Presidente Meloni, il tempo è galantuomo: oggi è caduta nel ridicolo, in pratica si è autodefinita tafazziana, ed è un guaio, però, per l'Italia intera, perché questo vostro pacchetto, di cui non dichiarate gli obiettivi, si trasformerà, vedrete – purtroppo - in un pacco per l'Italia (Applausi dei deputati del gruppo MoVimento 5 Stelle).Presidente Meloni, non sappiamo nulla anche della vostra posizione sul Patto di stabilità e crescita. Il Governo dei patrioti cosa vuole fare per contrastare questa iattura, che ci riporterebbe alle politiche di austerità del passato?L'unico vero terreno su cui mostrate certezze e nessuna indecisione è quello della guerra e della corsa al riarmo. Qui, addirittura, Crosetto, su spinta degli americani, si è affrettato a dichiarare che il 2 per cento del PIL destinato alle spese militari non è più tendenziale ma è il minimo che l'Italia garantisce. L'attuale follia del riarmo ci imporrà tagli alle politiche sociali e alle politiche ambientali, per fabbricare armi e munizioni. È una logica perversa che punisce i bisogni vitali, per premiare le pulsioni distruttive dell'umanità. Nelle sue repliche, la Presidente Meloni, sul conflitto ucraino, ha offeso il MoVimento 5 Stelle, perché ha detto che noi abbiamo gettato la maschera a favore delle dittature. Ecco, questa è una dichiarazione infamante che non fa onore al ruolo che ricopre (Applausi dei deputati del gruppo MoVimento 5 Stelle). Noi abbiamo condannato l'aggressore e riconosciuto chi è l'aggredito.È per tutte queste ragioni che, di fronte a un Governo chiaramente incapace e indeciso a tutto, noi non potremo sottoscrivere la risoluzione di maggioranza (Applausi dei deputati del gruppo MoVimento 5 Stelle).(M5S). Però, Presidente Meloni, non deve esagerare, perché, se ci ritrovassimo a discutere a quattr'occhi di dittature, chi forse si ritroverebbe in difficoltà non sarebbe il sottoscritto .È per tutte queste ragioni che, di fronte a un Governo chiaramente incapace e indeciso a tutto, noi non potremo sottoscrivere la risoluzione di maggioranza (Applausi dei deputati del gruppo MoVimento 5 Stelle).(M5S). Mi avvio a chiudere. Sono devastanti i dati sul PNRR. Pensate, il monitoraggio del Servizio studi del Parlamento ci dice che, da quando c'è stato il trasferimento della cabina di regia…È per tutte queste ragioni che, di fronte a un Governo chiaramente incapace e indeciso a tutto, noi non potremo sottoscrivere la risoluzione di maggioranza (Applausi dei deputati del gruppo MoVimento 5 Stelle).(M5S). …su 33,8 miliardi, sono stati spesi solo 2 miliardi. È un dato devastante.È per tutte queste ragioni che, di fronte a un Governo chiaramente incapace e indeciso a tutto, noi non potremo sottoscrivere la risoluzione di maggioranza (Applausi dei deputati del gruppo MoVimento 5 Stelle).