(M5S). Presidente, intervengo sull'ordine dei lavori. Dopo vari balletti, vari teatrini, rinvii, espedienti di varia natura e stratagemmi di vario ordine, il Presidente Meloni e il Governo hanno gettato la maschera. Hanno votato “no” al salario minimo legale, hanno votato “no”, hanno detto “no” alla condizione, che non è dignitosa, in cui versano 3.600.000 lavoratrici e lavoratori. Con la stessa arroganza con cui fate fermare un treno per far scendere un Ministro, voi avete fermato la speranza di tutti questi lavoratori che sono sottopagati. E ricordiamoci che per la maggior parte sono giovani …(M5S). Lo dico subito .(M5S). Di fronte a questa votazione, signor Presidente, in cui la maggioranza ha voltato le spalle a 3.600.000 lavoratrici e lavoratori, che peraltro spesso hanno confessato - li abbiamo incontrati - e hanno dichiarato di vergognarsi per la condizione in cui sono, dopo tanti anni, dopo tanti sacrifici, con queste buste paga da fame, noi riteniamo, invece, e lo dico qui, in quest'Aula, che oggi chi si deve vergognare è chi ha votato “no” a questa legge .(M5S). Di fronte al fatto che questa legge è stata fatta a pezzi e ovviamente, con questa modalità della legge di delega, si prende proditoriamente in giro tutta questa platea di lavoratrici e lavoratori, io dico questo a quest'Aula: questo comportamento, questo gesto proditorio non lo compirete in mio nome e nel nome del MoVimento 5 Stelle .(M5S). È per questa ragione che ritiro la firma da questo provvedimento, perché state facendo carta straccia del salario minimo legale !(M5S). Concludo il mio intervento sull'ordine dei lavori dicendo che questa battaglia è stata, con questo voto, rallentata, ma noi la vinceremo. Il Paese è con noi !