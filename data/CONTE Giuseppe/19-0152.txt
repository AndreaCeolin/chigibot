(M5S). Abbiamo ascoltato la sua risposta, in linea con lo stile di Palazzo Chigi: freddo burocratese. Siamo passati da Giorgia Meloni, che prometteva 1.000 euro con un clic a tutti, a un  che cancella tutto per 169.000 famiglie abbandonate a se stesse. Oggi nelle città italiane da Nord al Sud c'è rabbia, confusione e sfiducia. C'è un disastro sociale, state lasciando sindaci, assistenti sociali, funzionari dell'INPS, esposti a questo disastro sociale, e siete gli unici responsabili ! Non cercate distrazioni, non cercate altrui responsabilità  State spaccando consapevolmente il Paese, perché avete illuso queste persone di voler rimpiazzare il reddito di cittadinanza con corsi di formazione per potere lavorare. Ebbene, li avete illusi e li avete anche insultati chiamandoli divanisti, dicendo che non volevano lavorare. Dopo 9 mesi, Ministra Calderone, abbiamo scoperto che chi non vuole lavorare è questo Governo che non ha fatto nulla ! Divanisti siete voi!Non avete offerto nulla! Corsi di formazione e sostegno, alternative, nulla di nulla, abbandonandoli a se stessi. Ministra Calderone, noi ce lo ricordiamo bene. Lei aveva promesso già per il gennaio di quest'anno un decreto nuovo per le politiche attive. Cosa ha fatto in 7 mesi? Dall'ultimo report dell'Ufficio parlamentare di bilancio scopriamo che 100.000 famiglie, quelle prive di protezione, hanno anche all'interno minori, anziani e disabili. Un appello al Governo: ripensateci, convocate un Consiglio dei ministri, fermate questo scempio, differite i termini, cerchiamo di gestire questa vicenda. Cercate di gestirla con maggiore attenzione e responsabilità. Mandate un nuovo sms a tutte queste persone e chiedete scusa (Applausi dei deputati dei gruppi MoVimento 5 Stelle e Alleanza Verdi e Sinistra)!