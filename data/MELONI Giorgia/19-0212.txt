,. Signor Presidente, onorevoli colleghi, intanto buon pomeriggio. Il prossimo Consiglio europeo del 14 e 15 dicembre arriva al termine di un anno decisamente complesso, che ha visto l'Unione europea tutta e i singoli Stati membri dover fronteggiare sfide e minacce esterne, che ne hanno inevitabilmente condizionato l'agenda e con le quali dobbiamo - e dovremo ancora - fare i conti. Come prevedibile, dunque, il Consiglio che ci apprestiamo a celebrare verterà in gran parte, ancora una volta, sui grandi temi dell'agenda internazionale. L'appuntamento di giovedì e venerdì a Bruxelles, preceduto da un Vertice con i Paesi dei Balcani occidentali, ha al proprio ordine del giorno diverse questioni cardine: l'aggressione russa dell'Ucraina, la crisi in Medio Oriente, l'allargamento dell'Unione europea, l'attuazione della nuova politica migratoria della UE e la revisione del bilancio pluriennale per adattarlo alle sfide nuove con le quali ci confrontiamo. Ma mancherei di onestà intellettuale se non affrontassi per primo il tema che, anche se formalmente non all'ordine del giorno del Vertice, in questo momento vede maggiormente concentrata l'Italia e che, in ogni caso, avrà ricadute molto importanti sulla tenuta e sul futuro dell'Unione. Mi riferisco ovviamente alla riforma del Patto di stabilità e crescita, sulla quale - come sapete - il Governo è impegnato da mesi in condizioni negoziali certamente non semplici, mesi nei quali non abbiamo mai smesso di adoperarci per un approccio costruttivo e pragmatico, che consenta finalmente di bilanciare la necessaria solidità dei bilanci nazionali e la sostenibilità dei loro debiti pubblici con l'indispensabile sostegno alla crescita e agli investimenti, perché non è stato così fino ad oggi e non possiamo permetterci che continui a essere così da domani. Ma voglio dire che, a dispetto di alcune semplificazioni che ho letto e che spesso alimentano una contrapposizione tra i cosiddetti Paesi virtuosi e quelli - diciamo così - spreconi, tra frugali e spendaccioni, oggi la posizione negoziale dell'Italia parte da una base di credibilità e da una serietà che sono riconosciute alla nostra Nazione grazie al lavoro di questo Governo, in particolare grazie al lavoro del Ministro dell'Economia, Giancarlo Giorgetti , , . Se, nonostante una trattativa difficilissima, la partita è ancora aperta, se l'accordo finale è stato posticipato auspicabilmente a una nuova riunione dell'Ecofin, da convocarsi nei giorni successivi al Consiglio europeo, con il mandato di chiudere entro l'anno, è perché a Bruxelles tutti riconoscono che la posizione del Governo italiano è sostenuta da una politica di bilancio seria, che anche oggi voglio rivendicare , , , perché l'Italia, a dispetto del racconto che spesso si fa, è una Nazione virtuosa. Lo testimonia innanzitutto l'avanzo primario che, fatta eccezione per il periodo COVID e -COVID, ha quasi costantemente registrato un incremento dai primi anni Novanta a oggi e, dal 2024, noi torneremo in avanzo primario. Lo testimonia il nostro sistema pensionistico, che è comunque tra i più equilibrati d'Europa. Lo testimoniano le misure adottate da questo Governo: negli ultimi mesi, noi siamo intervenuti per ridurre le spese improduttive, abbiamo avviato un'azione di razionalizzazione della spesa che riguarda il settore pubblico, abbiamo dato vita a un piano di privatizzazioni, che però - sia chiaro - con questo Governo mai diventeranno svendite. E il tutto accompagnato da dati macroeconomici stabili, soddisfacenti, da un mercato del lavoro che sta facendo registrare risultati record sul fronte dell'occupazione, e particolarmente sul fronte dell'occupazione stabile, da una Borsa che nel 2023 sta facendo registrare la migliore  d'Europa, da uno  sotto controllo, da agenzie di  notoriamente poco accomodanti che danno fiducia all'economia italiana.E grazie all'impegno di tutto il Governo e del Ministro Fitto in particolare abbiamo registrato risultati straordinari (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE) sulla rimodulazione e sull'attuazione del PNRR, che oggi ci vengono riconosciuti dalla Commissione europea, dal Consiglio, da tutti gli analisti economici. Ricordo ancora quando nei mesi della campagna elettorale la nostra annunciata volontà di intervenire per revisionare un Piano nato in un quadro economico e geopolitico completamente diverso da quello attuale veniva, diciamo così, derisa, derubricata ad annuncio velleitario, addirittura bollata come una scelta irresponsabile, che avrebbe portato l'Italia con un piede fuori dall'Europa, messo a rischio la nostra credibilità internazionale, messo a rischio i nostri conti pubblici. Con tenacia e perseveranza, abbiamo dimostrato che si poteva fare, e che, anzi, si doveva fare, ed è stato fatto (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). La proposta di rimodulazione del Piano nazionale di ripresa e resilienza ci ha consentito di liberare 21 miliardi di euro, da investire in alcune priorità irrinunciabili. Penso ai 12,4 miliardi di euro per la transizione energetica del nostro sistema industriale. Penso agli oltre 5 miliardi di euro investiti nelle reti elettriche ed energetiche per renderle più sicure ed efficienti. Penso al finanziamento degli investimenti per ridurre le perdite idriche e per l'edilizia scolastica. Penso alle risorse per la ricostruzione dell'Emilia-Romagna, a quelle per l'housing universitario, a quelle per il rafforzamento dell'assistenza domiciliare. La revisione del PNRR non è solo investimenti, ma è anche: 7 nuove riforme, che vanno dal testo unico sulle rinnovabili alla riforma della politica di coesione. È un lavoro davvero straordinario, per il quale devo ringraziare tutto il Governo, che libera risorse significative per interventi strutturali e per misure dedicate alla crescita.Quello che voglio dire è che l'Italia, al netto della misura del superbonus, che purtroppo pesa come un macigno sui nostri conti pubblici, è una Nazione virtuosa, che si presenta con le carte in regola, una Nazione che non chiede una modifica delle regole, per poter spendere senza freni o per sperperare risorse senza controllo, ma perché è consapevole di un contesto, nel quale l'Unione si trova ad operare, che è ancora da considerarsi eccezionale e necessita di una governance adeguata a quel contesto eccezionale.Ed è proprio grazie alla serietà dimostrata dalla nostra Nazione che già oggi, in attesa dell'auspicata conclusione positiva dei negoziati, possiamo dire che per la prima volta - ripeto, per la prima volta - un punto decisivo che l'Italia ha posto fin dall'inizio del negoziato è stato riconosciuto e accettato da tutti i partner europei. Non possiamo non esprimere la soddisfazione per il fatto che, secondo l'ultima bozza di accordo, la traiettoria di aggiustamento del rapporto deficit/PIL, attualmente prevista allo 0,5 per cento annuo, dovrà tenere conto, nel triennio 2025-2027, degli interessi maturati sul debito che è stato contratto per investimenti effettuati sulla transizione verde, sulla transizione digitale e sulla difesa (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). È un riconoscimento importante, non solamente dal punto di vista pratico, che ci consente chiaramente di alleggerire l'impatto della traiettoria di riduzione del deficit rispetto alle manovre di bilancio dei prossimi anni, ma è anche un importante riconoscimento di principio. Grazie all'Italia, si afferma un principio di coerenza tra le politiche dell'Unione e le regole di bilancio che devono consentire all'Unione di attuare quelle politiche, perché non avrebbe avuto senso - e non avrebbe senso - continuare a definire politiche sempre più ambiziose nei diversi settori, e però, allo stesso tempo, mantenere regole di bilancio che limitano gli investimenti necessari a realizzarle. Naturalmente non è finita qui, noi auspichiamo e lavoriamo perché questo principio venga affermato stabilmente, non solamente, come purtroppo ancora pensa gran parte dei Governi europei, di ogni colore politico, per gli anni che ci vedranno impegnati nella messa a terra dei Piani nazionali di ripresa e resilienza.Però, questo importante punto, raggiunto anche a nostro favore, se confermato, apre una porta molto significativa per le future partite di bilancio che noi intendiamo giocare con sempre maggiore ambizione, forti di questa posizione propositiva, di buonsenso, che ci auguriamo possa fare sempre più breccia anche tra gli altri Governi.Fatta questa lunga ma, credo, necessaria premessa, veniamo ai temi propri dell'ordine del giorno della riunione. Come dicevamo, quello che si apre giovedì sarà un Consiglio europeo rilevante, nel quale i Capi di Stato e di Governo saranno chiamati ad assumere decisioni di forte valenza, soprattutto geopolitica, per l'Europa di oggi e per quella di domani.Parto dal tema dell'allargamento dell'Unione che, come sapete, io preferisco definire riunificazione di tutti quei popoli, di quelle Nazioni che si riconoscono nei valori e nell'identità del nostro continente. Sulla base delle raccomandazioni della Commissione, ci dovremo esprimere sull'apertura dei negoziati di adesione con l'Ucraina, con la Moldova, con la Bosnia-Erzegovina e sulla concessione dello status di Paese candidato alla Georgia. Il Governo sostiene con convinzione la raccomandazione della Commissione europea di aprire i negoziati per l'adesione di Ucraina e Moldova, due Nazioni europee pesantemente colpite dall'ingiustificabile guerra scatenata dalla Russia e da minacce di lunga data alla propria integrità territoriale. Per entrambi i Paesi rimangono alcune misure da attuare prima dell'effettiva apertura dei negoziati, su cui la Commissione sarà chiamata a riferire entro il prossimo marzo. Condividiamo, allo stesso modo, la raccomandazione di concedere lo status di candidato alla Georgia. Anche in questo caso, la Commissione ha indicato le rimanenti misure da adottare e sono convinta che da parte georgiana si proseguirà sul cammino delle riforme con lo stesso impegno che è stato dimostrato finora.E passando ai Balcani occidentali, sosteniamo, l'Italia sostiene fermamente il cammino europeo della Bosnia-Erzegovina. Concedere alla Bosnia-Erzegovina lo status di candidato lo scorso anno ha già portato dei progressi nel percorso di riforme verso l'Unione europea. La Bosnia-Erzegovina potrà fare maggiori progressi all'interno del quadro negoziale piuttosto che fuori e ritengo che mostrare al Governo di Sarajevo un forte sostegno al percorso europeo del Paese possa avere un effetto molto positivo sulle dinamiche interne. Anche in questo caso, la raccomandazione della Commissione prevede delle condizionalità connesse con l'attuazione di diverse e importanti riforme interne, che ci auguriamo vengano rispettate.Mi sono soffermata sulla Bosnia-Erzegovina, perché i Paesi balcanici saranno, come vi anticipavo, anche protagonisti di un apposito vertice che precederà il Consiglio europeo. Un vertice che io considero particolarmente significativo, perché queste Nazioni non possono essere annoverate tra le relazioni esterne propriamente dette dell'Unione europea. I Balcani si trovano nel cuore del nostro continente (Applausi dei deputati dei gruppi Fratelli d'Italia e Noi Moderati (Noi con l'Italia, Coraggio Italia, UDC, Italia al Centro)-MAIE); non è una regione che sta ai confini dell'Unione, è una regione che si trova all'interno dei confini dell'Unione e per questo motivo l'Italia è impegnata a Bruxelles a far valere un approccio strategico ai Balcani occidentali, che tenga conto, pur nella complessità delle sfide che l'area presenta, della necessità di fornire a questi Paesi una chiara prospettiva di integrazione europea. È per questa ragione che l'Italia è fiera di guidare, insieme all'Austria, un nutrito gruppo di Paesi amici dei Balcani occidentali, che comprende tutte le Nazioni vicine. È per questa ragione che sosteniamo il piano di crescita per i Balcani occidentali, presentato dalla Commissione a inizio novembre, che prevede assistenza finanziaria per 6 miliardi, tra somme a dono e prestiti agevolati, e forme di integrazione graduale al mercato unico, il tutto - come dicevo - condizionato a un percorso, ovviamente, di riforme da parte dei Paesi beneficiari.Detto ciò, è evidente come l'allargamento porti con sé nuove sfide, alle quali dovremo essere capaci di rispondere. Discuteremo, proprio in Consiglio europeo, del percorso di riforme che l'Unione europea sarà chiamata a intraprendere per essere pronta ad accogliere i nuovi membri nei prossimi anni e, in particolare, quelli che hanno un maggior peso demografico ed economico. Dovremo lavorare a un necessario aggiornamento del funzionamento delle politiche, penso, particolarmente, alla politica agricola comune e alle politiche di coesione, perché possano continuare a rappresentare un valore aggiunto per tutti gli Stati membri. Così come sarà necessario ragionare sul bilancio, sulle modalità di funzionamento delle politiche dell'Unione europea, sull'efficacia dei processi decisionali in un contesto che domani vedrebbe oltre 30 Stati membri.A questo proposito, ovviamente, l'Italia sta partecipando attivamente al dibattito sulla definizione dell'Agenda strategica UE 2024-2029 che il Consiglio europeo sarà chiamato ad adottare il prossimo giugno per indicare gli ambiti in cui l'Unione concentrerà i propri sforzi negli anni a venire. Io stessa, in questo senso, ho preso parte, lo scorso 16 novembre, a una prima cena ristretta che era stata organizzata a Zagabria dal Presidente del Consiglio europeo Charles Michel e, ovviamente, non faremo mancare il nostro contributo, anche nei prossimi mesi.Il focus italiano sarà concentrato sulle priorità. Noi crediamo che un'Unione europea così ampia debba a maggior ragione concentrare il suo lavoro sui grandi temi sui quali gli Stati membri non possono competere da soli, lasciando invece agli Stati membri la competenza sulle questioni più prossime alla vita dei cittadini, nel rispetto del principio di sussidiarietà e rafforzando così anche la sovranità degli Stati membri. E tra i grandi temi, l'Ucraina non sarà solamente protagonista della discussione sull'allargamento. Il Consiglio europeo sarà anche l'occasione per ribadire il nostro comune sostegno a Kiev a 360 gradi. La propaganda russa, soprattutto in queste settimane, prova a raccontare che la resistenza ucraina è stata un fallimento, perché la controffensiva non ha ancora liberato l'intero territorio ucraino e, quindi, secondo questa teoria, gli sforzi sarebbero stati inutili, particolarmente quelli mandati dall'Occidente. Secondo questo racconto, meglio sarebbe stato seguire i consigli di chi - è capitato anche qui - diceva che Kiev non avrebbe dovuto essere sostenuta, perché, bene o male, si trattava di una scelta inutile. Però, io penso che questa sia propaganda, perché la realtà dice ben altro; dice che siamo arrivati al 656° giorno di guerra, di quella che, invece, nelle intenzioni di chi la muoveva, doveva essere un'operazione speciale di tre giorni per annettere l'intero territorio ucraino. In questi 656 giorni la Russia è riuscita a invadere solo l'11 per cento del territorio ucraino e oggi non controlla neppure per intero le quattro regioni che ha dichiarato di aver annesso e questo a un prezzo ingentissimo in termini di vite dei propri soldati e in termini di mezzi.Io penso che l'Ucraina abbia già vinto questa guerra, perché ha reso impossibile la conquista russa dell'intero territorio nazionale. E lo ha fatto grazie a un'incredibile dimostrazione di coraggio, grazie a un'incredibile dimostrazione di amor di Patria, ma lo ha fatto anche grazie al sostegno dei liberi popoli occidentali che non si sono rassegnati a un futuro in mano ai despoti e ai tiranni (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE, Noi Moderati (Noi con l'Italia, Coraggio Italia, UDC, Italia al Centro)-MAIE, Azione-Popolari Europeisti Riformatori-Renew Europe e Italia Viva-il Centro-Renew Europe). E lo ha fatto grazie alla fermezza di quei leader che non si sono voltati dall'altra parte alla prima difficoltà e che non hanno barattato un consenso facile oggi, con la messa a repentaglio della libertà dei loro cittadini domani. Anche per questo è necessario continuare a opporci con tutte le nostre forze all'aggressione della Russia, perché la sicurezza dell'Ucraina è anche sicurezza dell'Europa e la difesa della democrazia e dell'ordine internazionale basato sulle regole passa oggi dalla difesa di Kiev, della sua libertà, della sua sovranità e della sua indipendenza.Per questo, come ho ribadito in ogni sede, noi siamo e resteremo al fianco dell'Ucraina. Questo tema sarà anche una delle priorità della presidenza italiana del G7 nel 2024. Chiaramente, non dobbiamo perdere di vista l'obiettivo della pace. Il sostegno a Kiev e la pressione su Mosca, anche attraverso un dodicesimo pacchetto sanzionatorio che è in discussione a Bruxelles, restano finalizzati, in sostanza e soprattutto, a creare le condizioni per un negoziato serio verso una pace giusta, complessiva, duratura, rispettosa della libertà e rispettosa della dignità dell'Ucraina. Allo stesso modo, dobbiamo continuare ad affrontare le conseguenze globali del conflitto. Noi continuiamo a lavorare con i principali attori ONU - penso alla Turchia - per ristabilire dei corridoi sicuri per l'esportazione di grano e di prodotti alimentari dall'Ucraina. Ribadiamo l'importanza di iniziative come le solidarity lanes dell'Unione europea, il grain from Ukraine del Governo ucraino a favore del quale abbiamo annunciato un nuovo contributo in occasione del vertice internazionale sulla sicurezza alimentare, organizzato a Kiev lo scorso 25 novembre. L'Ucraina sarà inoltre centrale nei negoziati sulla revisione del quadro finanziario pluriennale, revisione che l'Italia ha sempre considerato una necessità geopolitica. Ma in questa prospettiva continuiamo a ribadire che le aree prioritarie per l'Italia sono almeno tre: il sostegno finanziario a Kiev, anche nella prospettiva della ricostruzione, più risorse per gestire il fenomeno migratorio, anche con l'approfondimento delle collaborazioni con le Nazioni del vicinato Sud, per costruire partenariati paritari di lungo periodo, e il potenziamento dell'industria europea, tramite la piattaforma delle tecnologie strategiche per l'Europa. Questi e altri obiettivi, come la necessità di trovare coperture per i costi di finanziamento del debito del Next Generation EU, sono certamente ambiziosi. Noi concordiamo con la Commissione rispetto alla proposta fatta lo scorso 20 giugno, sia nello spirito che nei volumi delle risorse richieste e continueremo a lavorare perché la revisione del bilancio garantisca risorse adeguate a tutte le principali sfide che l'Europa è chiamata ad affrontare, senza trattare alcun argomento separatamente.Come ho già detto in quest'Aula, e ribadisco, rivedere il bilancio pluriennale unicamente per reperire le risorse necessarie all'Ucraina, senza occuparci anche di quelle necessarie a contrastare le conseguenze della guerra sulle nostre società, non aiuterebbe neanche l'Ucraina, perché allontanerebbe un'opinione pubblica europea già provata dal conflitto (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). Quindi, siamo al lavoro per cercare e trovare una soluzione equilibrata, che rispetti questo approccio, che preveda, come concordato nello scorso Consiglio europeo di ottobre, un mix di risorse nuove e di riallocazioni di bilancio e una riduzione delle proposte di incremento che sono state formulate dalla Commissione. Su questo punto è per noi fondamentale, però, che laddove la copertura su alcune di queste voci - penso, in particolare, alla piattaforma STEP - non fosse assicurata da nuove risorse, venga garantita la massima flessibilità sui fondi esistenti e già a disposizione degli Stati membri. Si tratterebbe di una misura di buon senso e di equità, che ci consentirebbe di bilanciare, seppure parzialmente, i benefici competitivi che i Paesi con maggior spazio fiscale hanno avuto dall'allentamento del regime sugli aiuti di Stato avviato a seguito della pandemia. Insomma, razionalizzazione della spesa, non solo a livello nazionale, ma anche a Bruxelles, e flessibilità per spostare le risorse disponibili dove è più necessario, alla luce delle attuali sfide. Non mi nascondo, ovviamente, che, come ogni occasione nella quale si discute di bilancio, si prevede una discussione tutt'altro che semplice. Tuttavia, nelle ultime settimane sono stati fatti passi in avanti e penso che, se tutti gli Stati membri mostreranno adeguata disponibilità, il risultato possa rimanere alla portata.Tornando al piano internazionale, faremo il punto con gli altri Capi di Stato e di Governo sugli ultimi sviluppi della situazione nel Medio Oriente, sugli strumenti dei quali disponiamo per contribuire a una soluzione che possa garantire stabilità e pace nella regione anche nel lungo periodo. Conoscete la posizione del Governo italiano. Ferma condanna degli attacchi terroristici perpetrati da Hamas il 7 ottobre scorso, sostegno al diritto di Israele a esistere e a difendere i propri cittadini e i propri confini, in linea con il diritto umanitario e con il diritto internazionale. In questo senso, avevamo accolto con grande sollievo il temporaneo cessate il fuoco, durato dal 24 al 30 novembre, che ha consentito il rilascio di 105 civili ostaggi di Hamas a Gaza, mentre, da parte sua, Israele ha rilasciato 240 donne e minori palestinesi detenuti in carceri israeliane. Continuiamo a sostenere ogni azione possibile affinché gli ostaggi nelle mani di Hamas possano riabbracciare al più presto i loro cari. Purtroppo, a seguito dell'attentato di Hamas a Gerusalemme, le ostilità sono riprese lo scorso 1° dicembre, ma noi continuiamo a lavorare - e dobbiamo continuare a lavorare - con i nostri partner per una nuova tregua e per mantenere l'afflusso di aiuti umanitari alla popolazione civile di Gaza, contenere le tensioni, scongiurare il rischio di una loro regionalizzazione. In questa prospettiva, sono stati avviati contatti con tutti i diversi attori regionali. Io stessa ho incontrato, da ultimo, a margine della COP28, i leader di Egitto, Giordania, Emirati Arabi Uniti, Turchia, Qatar, nonché il Presidente israeliano Herzog. È fondamentale, in questa delicatissima fase, inviare messaggi distensivi e spingere per un approccio responsabile, che non alimenti le dinamiche del conflitto, che avrebbe conseguenze inimmaginabili se si allargasse in una regione così strategica, particolarmente per l'Italia e per l'Unione europea. In questo contesto, voglio ribadire che una delle nostre priorità è evitare che l'Autorità nazionale palestinese si indebolisca ulteriormente, perché si tratta di un'entità essenziale per qualsiasi dialogo post-bellico (Applausi dei deputati dei gruppi Fratelli d'Italia e Lega-Salvini Premier). È un imperativo, per questo, rafforzare il nostro sostegno all'Autorità. La migliore risposta all'inaccettabile violenza di Hamas deve essere un nuovo impulso politico verso la soluzione dei due Stati. Dobbiamo garantire un orizzonte politico solido al popolo palestinese, insieme alla sicurezza per Israele e, come ho già detto durante l'ultimo Consiglio europeo e intendo ribadire, l'Europa in questo può, e deve, svolgere un ruolo da protagonista.L'altra priorità per l'Italia, in questo momento, è garantire un accesso umanitario continuo, rapido, sicuro, senza ostacoli, per alleviare le sofferenze della popolazione civile e prevenire esodi di massa, che destabilizzerebbero ulteriormente la regione. Abbiamo allocato 10 milioni di euro per sostenere gli sforzi delle Nazioni Unite e del Movimento internazionale della Croce Rossa e della Mezzaluna Rossa nell'alleviare la situazione umanitaria a Gaza. Abbiamo finora inviato aiuti umanitari, con due primi voli, il 30 e 31 ottobre scorsi, a seguito dell'adesione a un'iniziativa promossa dagli Emirati Arabi Uniti per la cura di minori palestinesi. Lo scorso 30 novembre, ho personalmente accompagnato a Dubai un primo gruppo di medici provenienti dall'ospedale Gaslini e dall'ospedale pediatrico Bambino Gesù. Sempre in ambito sanitario e facendo seguito a una proposta coordinata anche con Israele, abbiamo deciso di inviare la nave militare Vulcano, che, disponendo di capacità d'urgenza e chirurgiche, è giunta al porto egiziano di Al-Arish lo scorso 3 dicembre ed è ora impegnata per la cura dei palestinesi feriti, anche tramite l'aiuto di medici qatarini e, in prospettiva, giordani e di altri Paesi (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE), promuovendo quella integrazione operativa, che riteniamo utile a un'efficace assistenza umanitaria alla popolazione civile della Striscia, ma anche a mantenere salda la cooperazione con i Paesi arabi.Voglio, inoltre, ricordare il forte impegno italiano nella prevenzione e nel contrasto a ogni forma di antisemitismo. A livello interno, sono state rafforzate le misure di educazione e di prevenzione. A livello internazionale, l'Italia partecipa attivamente ai fora negoziali per il contrasto all'antisemitismo e la preservazione della memoria dell'Olocausto. Ringrazio sia il Vicepremier Tajani sia il Ministro Piantedosi, per questo lavoro (Applausi dei deputati dei gruppi Fratelli d'Italia, Lega-Salvini Premier e Forza Italia-Berlusconi Presidente-PPE). Purtroppo, nelle settimane immediatamente successive al 7 ottobre, abbiamo riscontrato una pericolosa riemersione della violenza, del terrorismo e dell'antisemitismo. L'Europa ha pianto diverse vittime civili, cadute in attacchi all'arma bianca per mano di fanatici jihadisti, che hanno risposto all'appello al jihad globale evocato da Hamas. Noi abbiamo il dovere di mettere in sicurezza i nostri concittadini sul suolo europeo, rafforzando il coordinamento tra le nostre Polizie, i nostri servizi di intelligence, le attività di controllo e prevenzione, l'espulsione e il rimpatrio degli stranieri radicalizzati, il controllo delle frontiere esterne, il contrasto all'immigrazione irregolare. Allo stesso tempo, dobbiamo continuare a garantire, come l'Italia sta facendo dal primo giorno, la massima sicurezza alle comunità ebraiche, minacciate da un'ondata montante di antisemitismo. Lo voglio dire con chiarezza, ancora una volta, a chi cerca di strumentalizzare le drammatiche vicende di Israele e Palestina per sobillare l'odio antieuropeo, antioccidentale e antiebraico: non ci faremo trovare impreparati, difenderemo la nostra libertà, difenderemo le nostre democrazie, difenderemo la nostra civiltà (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)!E, sempre a proposito di sicurezza e in connessione con il difficile contesto internazionale nel quale viviamo, sarà inoltre utile fare un punto sulla collaborazione a livello europeo negli ambiti della sicurezza e della difesa, in particolare sulla piena attuazione degli impegni assunti con la cosiddetta bussola strategica, che rimarrà fondamentale, nei prossimi anni, per la credibilità dell'azione dell'Unione in qualità di fornitore di sicurezza globale. In quest'ottica, diventa essenziale, in particolare, rafforzare la base industriale e tecnologica della difesa europea, sia per assicurare che le ambizioni comuni siano sostenute da adeguate capacità, sia per poter essere in grado di supportare i nostri partner, a partire ovviamente dall'Ucraina. Per quello che ci riguarda, l'Italia e la sua industria della difesa sono, ovviamente, pronte a fare la loro parte. Guardiamo, quindi, con fiducia alla futura strategia industriale per la difesa europea e al programma di investimenti per la difesa europea, che potranno valorizzare le nostre catene del valore e le competenze europee, senza pregiudicare i partenariati con i nostri alleati.Infine, voglio concentrarmi sulle politiche migratorie, che, com'è noto, rappresentano una priorità per questo Governo. Siamo impegnati a costruire, sia in Italia sia a Bruxelles, una risposta strutturale a una questione strutturale, abbandonando la logica dell'emergenza e dell'illegalità. In questo senso, il Consiglio europeo sarà nuovamente l'occasione per fare il punto sul processo di attuazione di quell'approccio multidimensionale, approvato dal Consiglio europeo straordinario dello scorso febbraio, che viene costantemente monitorato e stimolato dalla prassi, fortemente voluta e richiesta dall'Italia, delle lettere inviate dalla Presidente von der Leyen ai membri del Consiglio prima di ogni riunione, con le quali la Commissione è chiamata a fare stato delle azioni concrete adottate in attuazione del Piano.È un piano che prevede, oltre all'adozione del nuovo Patto su migrazione e asilo, che è ancora in discussione nel negoziato interistituzionale, politiche più efficaci di rimpatrio degli stranieri illegali e un decisivo investimento sulla dimensione esterna della politica migratoria UE, costruendo partenariati paritari con i Paesi di origine e di transito dei migranti.È, infatti, necessario rafforzare la cooperazione con i Paesi di origine e di transito per prevenire le partenze illegali, combattere i trafficanti, migliorare il sistema dei rimpatri e ampliare i canali di migrazione legale. Come ho detto molte volte, noi dobbiamo progressivamente arrivare a gestire e non a subire le migrazioni. Si tratta non solo di un approccio pratico per arrivare a una soluzione strutturale, ma anche di un approccio etico. Infatti, un'accoglienza ordinata è anche un'accoglienza efficace e dignitosa, che evita lo sfruttamento da parte non solo dei trafficanti di esseri umani, ma anche delle organizzazioni malavitose (Applausi dei deputati dei gruppi Fratelli d'Italia, Lega-Salvini Premier e Noi Moderati (Noi con l'Italia, Coraggio Italia, UDC, Italia al Centro)-MAIE). Allo stesso tempo, promuovere uno sviluppo equilibrato e duraturo nei Paesi di origine e transito è lo strumento più efficace per contrastare alla radice le cause profonde della migrazione. È la filosofia che, come sapete, sta alla base del Piano Mattei, che intanto muove passi importanti: mette a sistema tutti gli interventi che l'Italia, le sue amministrazioni e le sue imprese partecipate e private possono svolgere - e, in parte, svolgono - nei Paesi della sponda Sud del Mediterraneo e dell'Africa subsahariana, per costruire un modello di cooperazione virtuosa e non predatoria con quei Paesi, spingendo così anche i nostri partner - Europa in testa - a fare altrettanto.In questo senso, ovviamente, continuiamo a sostenere la Commissione nei suoi sforzi per dare piena applicazione al Memorandum d'intesa con la Tunisia, ma anche per avviarne di nuovi, come quello già annunciato con l'Egitto, che vedrà l'Italia ugualmente protagonista. Allo stesso modo, accogliamo con favore la presentazione del Piano d'azione per il Mediterraneo orientale, che, unendosi ai piani d'azione già presentati, completa il quadro di riferimento per la gestione europea della migrazione nell'area mediterranea.Apprezziamo il lavoro che è stato fatto nella lotta ai trafficanti di migranti. In particolare, apprezziamo l'organizzazione da parte della Commissione di una conferenza internazionale sul tema lo scorso 28 novembre a Bruxelles, alla quale il nostro Ministro dell'Interno è stato invitato come relatore chiave, e la presentazione di nuove proposte legislative in materia. Non potrebbe essere altrimenti, perché siamo stati noi a spingere dall'inizio del nostro mandato, perché l'Unione si dotasse di una sua seria e consapevole politica di contrasto ai traffici illegali di esseri umani e quella che, all'inizio, era una posizione isolata, è oggi convinzione comune ed è merito dell'Italia (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE).In questo quadro, s'inserisce anche il Protocollo tra Italia e Albania per la gestione dei flussi migratori, che, insieme proprio al Memorandum con la Tunisia, rappresenta quel valore aggiunto italiano che vogliamo portare come ulteriore contributo anche al dibattito europeo. In particolare, l'accordo con Tirana è destinato a diventare un importante strumento per combattere i trafficanti, permettendo l'ingresso sul territorio europeo solo a coloro che hanno diritto alla protezione internazionale. Vi è, su questo, un costante dialogo con la Commissione sull'attuazione dell'Accordo, al fine di sostanziare il nostro impegno, che è scritto, nero su bianco, nell'Accordo stesso, al pieno rispetto del diritto dell'Unione europea e anche a quello nazionale e internazionale.Qui dispiace, francamente, che, anche in questo caso, come già sulla Tunisia, molte delle voci stonate siano arrivate proprio dall'Italia, dove, da più parti, si è attaccato il Governo del Premier Rama, per aver osato aiutare la nostra Nazione a far fronte alla pressione migratoria. Dispiace e colpisce che si sia arrivati addirittura a paventare la richiesta di un'espulsione del Primo Ministro albanese dal Partito socialista europeo. Evidentemente, per alcuni italiani di sinistra aiutare l'Italia è una colpa (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE).Noi, invece, abbiamo molto apprezzato che l'Albania, il cui Governo è da tempo impegnato nel percorso di adesione all'Unione europea, abbia deciso di agire nello spirito della solidarietà europea, pur non essendo formalmente ancora parte della nostra comunità, consentendo, peraltro, di sperimentare un modello virtuoso di cooperazione operativa tra uno Stato UE e uno extra UE, che, non a caso, sta suscitando concreto interesse anche in altri Paesi dell'Unione, con buona pace di chi, in Patria, come in Europa, sembra voler soltanto affossare ogni tentativo di una migliore e più ordinata gestione dell'immigrazione e di un più forte contrasto alla tratta di esseri umani. Continuino pure a tentare di distruggere, che noi continueremo a costruire e gli italiani continueranno a vedere la differenza (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE).In conclusione, cari colleghi, come anticipato all'inizio del mio intervento, sarà un Consiglio importante e, allo stesso tempo, non privo di criticità, un Consiglio nel quale, prima e più che una serie di provvedimenti concreti, mi aspetto decisioni coraggiose, all'altezza del tempo difficile in cui ci è dato di governare.L'Italia, come sempre, farà sentire la sua voce con spirito costruttivo, con soluzioni pragmatiche, forte della credibilità e dell'autorevolezza che, in quest'ultimo anno di intenso e proficuo lavoro, condotto a testa alta, ha evidentemente saputo guadagnarsi in Europa. Vi ringrazio (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE – I deputati si levano in piedi).,. Grazie, Presidente, e grazie, ovviamente, a tutti i colleghi che sono intervenuti in questo dibattito ovviamente interessante che offre diversi spunti. Io cercherò di essere veloce, anche vista l'ora, e chiaramente intendo rispondere prevalentemente sulle cose che non ho condiviso o su quelle sulle quali non ho già espresso una posizione nella mia relazione, evitando di tornare su cose che ho già detto. Quindi, vado un po' per , come mi capita di fare spesso in queste repliche.Dunque, voglio ringraziare la collega De Monte per aver sottolineato la necessità di assistere la popolazione civile nella crisi mediorientale, sia quella israeliana che quella palestinese, coinvolte nel conflitto. Su questo io ricordavo che l'Italia è in prima linea. Ho citato la nave Vulcano e l'ospedale da campo, che non ho citato, per la verità, nella mia relazione. Infatti, c'è anche tutto un lavoro che stiamo cercando di portare avanti, chiaramente a condizioni di sicurezza che devono essere date, per allestire anche un ospedale da campo sul territorio della Striscia di Gaza. Ho parlato degli aiuti umanitari che sono stati consegnati, così come ho parlato di come l'Italia sia in prima linea intanto per favorire una de-escalation adesso del conflitto, ma anche per una soluzione duratura e definitiva che, per noi, è e resta quella dei due popoli e due Stati, che è inattuabile se, secondo me, da una parte, non si riconosce il pieno diritto di Israele a esistere e, dall'altra, non si tenta, come dicevo nella relazione, in questa fase di rafforzare il ruolo dell'Autorità nazionale palestinese.E mi dispiace che anche qui ci sia stata della polemica, perché forse non si è colto pienamente il senso di quello che io con chiarezza ho detto quando nella relazione ho citato il diritto da parte di Israele di difendersi, ma è un diritto che deve essere in linea con il diritto internazionale e, quindi, chiaramente con la preservazione dei civili. Chiunque abbia onestà intellettuale deve riconoscere che la gran parte della sezione della mia relazione che era dedicata al conflitto in Medio Oriente era concentrata proprio sul tema dei civili di Gaza, non con le intenzioni ma con i fatti che questo Governo sta portando avanti (Applausi dei deputati del gruppo Fratelli d'Italia e di deputati del gruppo Forza Italia-Berlusconi Presidente-PPE), lavorando a livello politico per una nuova tregua, trasferendo messaggi di ragionevolezza e, soprattutto, lavorando, come ricordavo anche adesso, concretamente per mettere in campo tutti gli strumenti dei quali dispone per alleviare le sofferenze della popolazione civile. Guardate, mi stupisce, perché ci viene obiettivamente riconosciuto da tutti i Paesi arabi, ci viene riconosciuto da tutti i Paesi islamici, mi dispiace che non venga riconosciuto solamente dal Parlamento italiano (Applausi dei deputati del gruppo Fratelli d'Italia). Così come voglio dire al collega Bonelli che noi non abbiamo votato contro il cessate il fuoco, noi ci siamo astenuti su una risoluzione che, secondo noi, era molto sbilanciata, pur contenendo obiettivi che condividevamo, nella quale non vi era alcun riferimento ad Hamas, alla condanna di quello che è avvenuto lo scorso 7 ottobre. E noi non sosteniamo risoluzioni troppo sbilanciate proprio perché cerchiamo di mantenere una posizione equilibrata. Abbiamo chiesto di inserire un riferimento alla condanna degli atti terroristici di Hamas dello scorso 7 ottobre in cambio di un nostro voto favorevole, e non è accaduto. Ma io credo che sia giusto per l'Italia continuare a mantenere la posizione di assoluto equilibrio che ha mantenuto fin qui. Dopodiché, qui siamo in un'Aula parlamentare e si comprende, almeno qui, la differenza tra astensione e voto contrario. Astensione significa: condivido alcune parti e non ne condivido delle altre. Voto contrario significa: non condivido nulla (Applausi dei deputati del gruppo Fratelli d'Italia). È la ragione per la quale l'Italia si è astenuta, in linea con la scelta che ha fatto la gran parte dei Paesi europei nostri alleati su questa vicenda.Passando ad altro tema, torno sul tema della riforma del Patto di stabilità; è stato citato da diversi interventi. Condivido diverse cose che ho sentito dire. Chiaramente, la trattativa è serrata; si parte da posizioni - mi pare il collega Rosato lo citava - che sono tra loro molto distanti. Chiaramente, la posizione definitiva dell'Italia andrà presa quando noi sapremo esattamente dove si è fermata la trattativa. Intanto, continuiamo a lavorare - l'ho detto e lo ribadisco - soprattutto per quella che per noi è la priorità, ma che non è solamente un interesse italiano. Riconoscere il valore degli investimenti che si fanno su alcune scelte strategiche che l'Unione europea si è data non aiuta solamente gli Stati membri che hanno fatto quegli investimenti, aiuta l'Unione europea a saper stare in questo tempo, che è un tempo nel quale, chiaramente, la competitività di altri attori, grandi attori internazionali, aumenta - e c'è gente che investe - e noi dobbiamo saper fare altrettanto. Quindi, riteniamo che, con la posizione italiana, si stia, in qualche maniera, difendendo anche il futuro di un'Europa che sulle grandi scelte strategiche è un po' mancata in passato e può adesso recuperare quelle mancanze, e faremo del nostro meglio, chiaramente, per ottenere la migliore delle soluzioni possibili, con un approccio costruttivo e programmatico nel quale, però, ovviamente, dobbiamo tenere aperte tutte le opzioni. Voglio dire che l'unica cosa che io non sono disposta a fare è dare il mio assenso a una riforma del Patto di Stabilità che non questo Governo, ma che nessun Governo italiano potrebbe in futuro rispettare. E credo nel fare questo, cioè nel condurre questa trattativa nel modo più serio possibile, non anteponendo diciamo i miei interessi personali, sapendo che, se non si arrivasse a una soluzione o se l'Italia non fosse d'accordo su una soluzione, qui verremmo accusati di essere isolati, ma sicuramente io preferisco - come si sa -, da una vita, essere accusata di essere isolata che essere accusata di aver svenduto l'Italia (Applausi dei deputati dei gruppi Fratelli d'Italia e di deputati dei gruppi Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE), come invece è capitato ad altri.Dopodiché, la collega Quartapelle Procopio parlava della posizione del Primo Ministro ungherese, Viktor Orbán sull'accesso dell'Ucraina all'Unione europea. Sono posizioni che conosco bene, collega Quartapelle Procopio. Come si sa, le mie posizioni sono differenti; su questo l'ho dimostrato, le porto avanti. Non so quanto sulle convinzioni del collega Orbán incida anche una rigidità della Commissione europea, una rigidità che la Commissione europea ha dimostrato verso l'Ungheria; penso al blocco delle risorse del Piano nazionale di ripresa e resilienza, che non è la stessa rigidità che è stata dimostrata verso altri Paesi. Farò chiaramente quello che posso, come ho fatto fin qui, per consentire che si facciano passi in avanti su una questione alla quale io credo, come il tema dell'accesso all'Unione europea dell'Ucraina. Però, mi consenta, se posso fare la mia parte è proprio perché riesco a parlare con tutti; cioè, a me fa un po' sorridere quando la politica estera si pone: scelga, scelga. Che vuol dire scegliere?Io penso, invece, che la politica sia soprattutto saper dialogare (Applausi dei deputati dei gruppi Fratelli d'Italia, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE – Commenti dei deputati del gruppo Partito Democratico-Italia Democratica e Progressista), e penso che questo sia anche il modo per dare all'Italia un ruolo da protagonista. E se oggi c'è qualcuno che può aiutare a trovare una soluzione è perché c'è qualcuno che è in grado di dialogare. Mi ha molto colpito che si sia fatto riferimento al grande gesto da statista del mio predecessore, di Mario Draghi, per il fatto che c'era una foto in treno verso Kiev con Scholz e Macron.Guardi, mi è chiaro che per alcuni la politica estera sia stata banalmente farsi fare delle fotografie con Francia e Germania (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE - Deputati del gruppo Fratelli d'Italia si levano in piedi), anche quando a casa non si portava niente. Penso che la politica estera non sia fatta di fotografie, penso che l'Europa non sia a 3, penso che l'Europa sia a 27, penso che si debba riuscire a parlare con tutti i 27 membri dell'Unione europea, come riesco a parlare con la Germania, con la Francia e pure con l'Ungheria, perché credo di fare bene così il mio mestiere. Collega Ricciardi, la voglio ringraziare per avere ribadito la posizione del MoVimento 5 Stelle sull'Ucraina. Ho sentito parole che considero francamente molto gravi, ma è la posizione del Movimento 5 Stelle e, per carità, ce l'ha ribadita più volte, oggi lui lo ha detto con molta chiarezza, cioè l'Ucraina deve arrendersi, così avrà la pace.Voglio dare una buona notizia al collega Rosato, perché il collega Rosato faceva un riferimento, che secondo me è molto importante, sul tema dei decreti attuativi che i Governi si portano dietro, che effettivamente è una materia, perché noi approviamo storicamente molti provvedimenti che poi molto spesso non arrivano a terra proprio perché i decreti attuativi relativi al lavoro di quei Governi rimangono indietro. Però voglio dirle che è stata una delle prime cose delle quali, pure in silenzio, mi sono occupata, ci siamo occupati, e qualche risultato arriva. Abbiamo letto delle stime che sono state presentate sul numero di decreti attuativi relativi ai provvedimenti del Governo a 13 mesi dall'insediamento del Governo e mi risulta che siano 889 durante il Governo Letta, 817 durante il Governo Gentiloni, 953 durante il Governo Conte 2 e l'attuale Governo è a 416, quindi, piano, piano, stiamo cercando di smaltire e di lavorare in velocità sui decreti attuativi. La ringrazio, perché è quel lavoro silenzioso del quale non si sa niente, che però, poi, è fondamentale per mettere a terra le questioni. Mi fa piacere anche, collega Rosato, che lei abbia ringraziato il Primo Ministro albanese, Rama, per la disponibilità - al di là di quello che si pensi dell'accordo in sé, lo trovo molto corretto -, per l'aiuto che ha offerto all'Italia, per il Protocollo che ha siglato con il nostro Governo. Sono francamente parole che mi sarei aspettata da tutta la sinistra, soprattutto, da quelli che per tanti anni hanno parlato di solidarietà europea, perché stavolta questa solidarietà, che si condivida o no il provvedimento, è arrivata (Applausi dei deputati del gruppo Fratelli d'Italia e di deputati del gruppo Lega-Salvini Premier).Collega Bonelli, sulla COP28, l'Italia è stata protagonista della COP28, è protagonista alla COP28, quando io sono entrata in quest'Aula parlavo con il Vice Ministro dell'Ambiente e della sicurezza energetica Gava, che tornava proprio da Dubai e, quindi, era a Dubai per i negoziati ai quali lei faceva riferimento, così com'è protagonista, al di là degli slogan, di una diversificazione energetica, una diversificazione delle fonti energetiche che si concentra soprattutto sulle fonti rinnovabili. Almeno da lei mi sarei aspettata un minimo di plauso sul lavoro che abbiamo fatto sulla revisione del PNRR, perché le risorse che abbiamo liberato sono state concentrate, mi è testimone il Ministro Fitto, proprio e soprattutto sul tema dell'agrisolare, per esempio, c'è quasi un miliardo di euro che viene destinato all'agrisolare, sulla transizione energetica della nostra industria verso l'energia verde. Ci sono moltissimi provvedimenti che noi abbiamo concentrato su questo e, quindi, con gli strumenti dei quali disponiamo continuiamo a fare una transizione energetica che, però, come ho detto tante volte e ribadisco, ovviamente, deve tenere conto del contesto, perché noi non possiamo pensare di fare la transizione verde e di consegnare alla transizione verde una deindustrializzazione della nostra Nazione. Penso che le due cose debbano lavorare insieme e se ciò si fa con un po' di pragmatismo si può riuscire (Applausi dei deputati del gruppo Fratelli d'Italia e di deputati del gruppo Lega-Salvini Premier). Così come è una fake news quella delle risorse che non sarebbero state prese dalle società energetiche, perché la tassa è immutata, l'incasso non è ridotto; banalmente, l'ultima rata della tassazione del 2023 sarà versata all'inizio del 2024, anche perché nel 2023, ringraziando Dio, gli introiti sono stati superiori a quanto avevamo preventivato. Ma noi sconti non ne facciamo, quelli sono stati altri.Dopodiché, collega Scerra, lei ha accusato questo Governo di portare avanti una politica di austerità ma, guardi, non so se con questo lei intende che abbiamo smesso di buttare i soldi degli italiani dalla finestra (Applausi dei deputati del gruppo Fratelli d'Italia e di deputati dei gruppi Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE); forse lei fa riferimento al fatto che non abbiamo speso i soldi dei contribuenti in bonus monopattini, banchi a rotelle, superbonus, super buffi, sussidi a pioggia, reddito di cittadinanza (Commenti), no, quello non lo facciamo, siamo stati votati proprio per smettere di fare questo lavoro, perché era quello che gli italiani chiedevano e forse la ragione per la quale non hanno confermato voi al Governo (Applausi dei deputati del gruppo Fratelli d'Italia - Commenti dei deputati del gruppo MoVimento 5 Stelle). Perché io potrei fare decine di esempi, non ultimo quello del superbonus, anche per ricordare a chi diceva che la Borsa italiana, collega Ricciardi, era cresciuta soprattutto grazie alla crescita delle banche, che sì, più del 30 per cento dei soldi, dei miliardi, delle decine di miliardi di euro che abbiamo speso nel superbonus sono finiti a banche e intermediari finanziari (Applausi dei deputati dei gruppi Fratelli d'Italia, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE) che, quindi, hanno anche per questo realizzato dei profitti record. Per non parlare delle frodi clamorose - anche questa settimana le abbiamo viste - che continuano a emergere.Solo nelle ultime settimane sono state scoperte truffe per quasi un miliardo di euro, risorse tolte alla sanità, ai trasporti, alle famiglie (Applausi dei deputati dei gruppi Fratelli d'Italia e Lega-Salvini Premier) e a tutto quello che poteva essere sicuramente più utile. Penso che qualcuno, prima o poi, più che dare consigli agli altri, dovrebbe fare i conti con la propria coscienza (Proteste del deputato Pellegrini) per avere immaginato così male un provvedimento, che, pure, nasceva da un intento condivisibile, da trasformarlo nel più grande regalo mai fatto dallo Stato italiano a truffatori e organizzazioni criminali (Applausi dei deputati del gruppo Fratelli d'Italia e di deputati dei gruppi Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE), lasciando invece migliaia di imprese e di persone perbene in un mare di guai, come sappiamo noi, che cerchiamo di risolvere da mesi questa questione. Chissà se prima o poi si vorrà fare luce su quanto accaduto.Dopodiché, sul MES ci sono stati diversi interventi, tra cui quelli del collega Scerra e del collega De Luca. Io, su questo, ribadisco quanto ho detto finora, la questione, a mio avviso, va affrontata, avendo chiaro l'intero quadro d'insieme. Penso che chi, anche tra coloro che sono favorevoli alla ratifica e all'utilizzo, addirittura, da parte dell'Italia del MES - non sarà mai questa la mia posizione - propone oggi al Parlamento di ratificare la riforma del Trattato, in realtà, non sta facendo, in questo contesto, un favore all'Italia. Io continuo a ritenere che il mandato ricevuto dal Parlamento a non aprire questa questione prima della definizione delle regole della governance sia l'approccio corretto e, in ogni caso, intendo seguire la volontà del Parlamento. Voglio dire che, se lo avessero fatto anche i nostri predecessori, noi non ci troveremmo in questa situazione. Vedete, ieri leggevo un'intervista al segretario del Partito Democratico, Elly Schlein, che diceva che stiamo bloccando tutta l'Europa sulla modifica del Trattato. È una cosa che è stata detta anche in quest'Aula. Attenzione, questo non vuol dire che oggi il MES non sia uno strumento ugualmente utilizzabile. Il MES è uno strumento che sta lì e può essere utilizzato all'occorrenza. Quello che non si può utilizzare è il MES secondo le modifiche che sono previste dal Trattato. Insomma, noi stiamo bloccando, eventualmente, il nuovo MES e non il MES come strumento in sé e anche su questo è bene fare chiarezza (Commenti dei deputati del Partito Democratico-Italia Democratica e Progressista). Non siate nervosi. Ho ascoltato con tranquillità e in silenzio e spero che sappiate fare la stessa cosa, che possiate fare la stessa cosa. Poi ci saranno le dichiarazioni di voto per rispondere e spero che qualcuno risponda (Commenti dei deputati del Partito Democratico-Italia Democratica e Progressista). Perché? Perché? Perché spero che qualcuno risponda.Dicevo che la lettura del segretario Schlein ha un elemento di verità (Commenti)… della segretaria Schlein, della segretaria, scusate. Chiedo scusa, chiedo scusa e correggo. La lettura della segretaria Schlein, diciamo, ha un fondo di verità, perché, sì, è vero che l'Italia si è impegnata sulla modifica del Trattato, si è impegnata con altri 18 Paesi che partecipano al MES. Poi, quell'impegno deve passare dai Parlamenti e negli altri 18 Paesi è passato dai Parlamenti che hanno ratificato la modifica del Trattato, mentre noi questo passaggio parlamentare non lo abbiamo ancora fatto. Però, mentre leggevo questa intervista, mi si è accesa una lampadina, cioè mi sono chiesta: quando l'Italia ha detto sì alla modifica di questo Trattato? Io ricordo, nel 2019, l'ultimo mandato parlamentare che, sulla materia del MES, c'è stato, prima di quello ricevuto da questo Governo con questo Parlamento. Nella scorsa legislatura, ci fu un unico mandato parlamentare e quel mandato parlamentare, del 2019, impegnava l'allora Governo Conte a non ratificare, ripeto, a non ratificare la modifica del Trattato, a non dare l'assenso alla modifica del Trattato. Dopodiché, ricordo anche una memorabile conferenza stampa del Presidente del Consiglio Giuseppe Conte, di quelle convocate durante la pandemia, a reti unificate, per far scoprire agli italiani quali erano i loro diritti, e ricordo che il Presidente Conte, in quella occasione, a chi lo accusava di aver dato l'assenso italiano rispondeva orgoglioso: questo Governo non lavora con il favore delle tenebre, noi guardiamo in faccia agli italiani. Bellissimo, devo dire fu molto, molto efficace. Il presidente Conte, in quell'occasione, ribadiva: di questo tema parleremo con il Parlamento. E, allora, come sono andate le cose? Chi ha dato l'assenso italiano a una ratifica, a livello di Governo, che, oggi, purtroppo, impegna anche noi, e ci fa fare una figura, ci mette in una condizione difficile, perché abbiamo dato un assenso e non stiamo andando avanti? Questo è molto interessante, l'ha fatto (Commenti dei deputati del gruppo MoVimento 5 Stelle)… No, però, vi prego di darmi trenta secondi, perché è interessante per gli italiani che ci ascoltano. L'ha fatto il Governo Conte, l'ha fatto senza mandato parlamentare, e l'ha fatto - udite, udite - un giorno dopo essersi dimesso, quando era in carica solamente per gli affari correnti, dando mandato a un ambasciatore (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE - Dai banchi del gruppo Fratelli d'Italia si grida: “Vergogna! Vergogna!” – Proteste dei deputati del gruppo MoVimento 5 Stelle), mandato firmato dall'allora Ministro degli Esteri del MoVimento 5 Stelle, Luigi Di Maio, senza un mandato parlamentare, senza che ne avesse il potere, senza dirlo agli italiani e con il favore delle tenebre (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)! Sì! Con il favore delle tenebre! Allora, forse è oggi che bisogna guardare in faccia agli italiani e spiegargli come sono andate le cose (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE - I deputati del gruppo Fratelli d'Italia si levano in piedi – Proteste dei deputati del gruppo MoVimento 5 Stelle).,. Noi, aiutando l'Ucraina, l'abbiamo privata della pace, e quindi l'Ucraina si deve arrendere, così avrà la pace, chiaramente in cambio della libertà, ma chi se ne frega , perché la pace in Ucraina soprattutto toglie a noi qualche castagna dal fuoco. Questa è una posizione che abbiamo già sentito, sulla quale ho già risposto in quest'Aula: è la codardia applicata alla geopolitica. Capisco che sia la vostra posizione, non sarà mai la mia posizione , non sarà mai la posizione di questo Governo. Mi chiedo se, in nome della pace, il MoVimento 5 Stelle intende condannare il Presidente Maduro, che ha annunciato la volontà di annettere la Guyana oppure se consiglierà anche ai guianesi di arrendersi subito e farsi annettere, così da evitare di crearci qualche problema a casa nostra, ma non penso che questa sia la politica estera che deve fare l'Italia. Dopodiché, guardi, sui comici russi ho già risposto, c'è stato un  che è stato fatto dai suoi colleghi al Senato. Ribadisco qui di essere fiera di avere detto in quella telefonata quello che dico anche fuori da quella telefonata. Ho ribadito la stessa posizione che ho ribadito tante volte in quest'Aula, e cioè che siamo al fianco dell'Ucraina, che lavoriamo per una pace giusta, che siamo ora in una situazione sicuramente di stallo, che siamo consapevoli della stanchezza delle opinioni pubbliche. È esattamente quello che dico fuori di qui, e quindi penso che sia stato un altro modo, seppure non voluto, chiaramente, di dimostrare che non c'è stavolta un'Italia con due facce , non c'è un'Italia pubblica e non c'è un'Italia privata che dice cose completamente diverse da quelle che sostiene in pubblico per accaparrarsi il consenso dei suoi interlocutori. Ne vado fiera, e guardi che le voglio dire anche che mi stupisce tutta questa ironia sui comici, ma mi stupisce che arrivi proprio da voi, perché c'è chi ha creduto alla telefonata di due comici e c'è chi ha creduto a un partito fondato da un comico, faccia lei, faccia lei .Voglio dare una buona notizia al collega Rosato, perché il collega Rosato faceva un riferimento, che secondo me è molto importante, sul tema dei decreti attuativi che i Governi si portano dietro, che effettivamente è una materia, perché noi approviamo storicamente molti provvedimenti che poi molto spesso non arrivano a terra proprio perché i decreti attuativi relativi al lavoro di quei Governi rimangono indietro. Però voglio dirle che è stata una delle prime cose delle quali, pure in silenzio, mi sono occupata, ci siamo occupati, e qualche risultato arriva. Abbiamo letto delle stime che sono state presentate sul numero di decreti attuativi relativi ai provvedimenti del Governo a 13 mesi dall'insediamento del Governo e mi risulta che siano 889 durante il Governo Letta, 817 durante il Governo Gentiloni, 953 durante il Governo Conte 2 e l'attuale Governo è a 416, quindi, piano, piano, stiamo cercando di smaltire e di lavorare in velocità sui decreti attuativi. La ringrazio, perché è quel lavoro silenzioso del quale non si sa niente, che però, poi, è fondamentale per mettere a terra le questioni. Mi fa piacere anche, collega Rosato, che lei abbia ringraziato il Primo Ministro albanese, Rama, per la disponibilità - al di là di quello che si pensi dell'accordo in sé, lo trovo molto corretto -, per l'aiuto che ha offerto all'Italia, per il Protocollo che ha siglato con il nostro Governo. Sono francamente parole che mi sarei aspettata da tutta la sinistra, soprattutto, da quelli che per tanti anni hanno parlato di solidarietà europea, perché stavolta questa solidarietà, che si condivida o no il provvedimento, è arrivata (Applausi dei deputati del gruppo Fratelli d'Italia e di deputati del gruppo Lega-Salvini Premier).Collega Bonelli, sulla COP28, l'Italia è stata protagonista della COP28, è protagonista alla COP28, quando io sono entrata in quest'Aula parlavo con il Vice Ministro dell'Ambiente e della sicurezza energetica Gava, che tornava proprio da Dubai e, quindi, era a Dubai per i negoziati ai quali lei faceva riferimento, così com'è protagonista, al di là degli slogan, di una diversificazione energetica, una diversificazione delle fonti energetiche che si concentra soprattutto sulle fonti rinnovabili. Almeno da lei mi sarei aspettata un minimo di plauso sul lavoro che abbiamo fatto sulla revisione del PNRR, perché le risorse che abbiamo liberato sono state concentrate, mi è testimone il Ministro Fitto, proprio e soprattutto sul tema dell'agrisolare, per esempio, c'è quasi un miliardo di euro che viene destinato all'agrisolare, sulla transizione energetica della nostra industria verso l'energia verde. Ci sono moltissimi provvedimenti che noi abbiamo concentrato su questo e, quindi, con gli strumenti dei quali disponiamo continuiamo a fare una transizione energetica che, però, come ho detto tante volte e ribadisco, ovviamente, deve tenere conto del contesto, perché noi non possiamo pensare di fare la transizione verde e di consegnare alla transizione verde una deindustrializzazione della nostra Nazione. Penso che le due cose debbano lavorare insieme e se ciò si fa con un po' di pragmatismo si può riuscire (Applausi dei deputati del gruppo Fratelli d'Italia e di deputati del gruppo Lega-Salvini Premier). Così come è una fake news quella delle risorse che non sarebbero state prese dalle società energetiche, perché la tassa è immutata, l'incasso non è ridotto; banalmente, l'ultima rata della tassazione del 2023 sarà versata all'inizio del 2024, anche perché nel 2023, ringraziando Dio, gli introiti sono stati superiori a quanto avevamo preventivato. Ma noi sconti non ne facciamo, quelli sono stati altri.Dopodiché, collega Scerra, lei ha accusato questo Governo di portare avanti una politica di austerità ma, guardi, non so se con questo lei intende che abbiamo smesso di buttare i soldi degli italiani dalla finestra (Applausi dei deputati del gruppo Fratelli d'Italia e di deputati dei gruppi Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE); forse lei fa riferimento al fatto che non abbiamo speso i soldi dei contribuenti in bonus monopattini, banchi a rotelle, superbonus, super buffi, sussidi a pioggia, reddito di cittadinanza (Commenti), no, quello non lo facciamo, siamo stati votati proprio per smettere di fare questo lavoro, perché era quello che gli italiani chiedevano e forse la ragione per la quale non hanno confermato voi al Governo (Applausi dei deputati del gruppo Fratelli d'Italia - Commenti dei deputati del gruppo MoVimento 5 Stelle). Perché io potrei fare decine di esempi, non ultimo quello del superbonus, anche per ricordare a chi diceva che la Borsa italiana, collega Ricciardi, era cresciuta soprattutto grazie alla crescita delle banche, che sì, più del 30 per cento dei soldi, dei miliardi, delle decine di miliardi di euro che abbiamo speso nel superbonus sono finiti a banche e intermediari finanziari (Applausi dei deputati dei gruppi Fratelli d'Italia, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE) che, quindi, hanno anche per questo realizzato dei profitti record. Per non parlare delle frodi clamorose - anche questa settimana le abbiamo viste - che continuano a emergere.Solo nelle ultime settimane sono state scoperte truffe per quasi un miliardo di euro, risorse tolte alla sanità, ai trasporti, alle famiglie (Applausi dei deputati dei gruppi Fratelli d'Italia e Lega-Salvini Premier) e a tutto quello che poteva essere sicuramente più utile. Penso che qualcuno, prima o poi, più che dare consigli agli altri, dovrebbe fare i conti con la propria coscienza (Proteste del deputato Pellegrini) per avere immaginato così male un provvedimento, che, pure, nasceva da un intento condivisibile, da trasformarlo nel più grande regalo mai fatto dallo Stato italiano a truffatori e organizzazioni criminali (Applausi dei deputati del gruppo Fratelli d'Italia e di deputati dei gruppi Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE), lasciando invece migliaia di imprese e di persone perbene in un mare di guai, come sappiamo noi, che cerchiamo di risolvere da mesi questa questione. Chissà se prima o poi si vorrà fare luce su quanto accaduto.Dopodiché, sul MES ci sono stati diversi interventi, tra cui quelli del collega Scerra e del collega De Luca. Io, su questo, ribadisco quanto ho detto finora, la questione, a mio avviso, va affrontata, avendo chiaro l'intero quadro d'insieme. Penso che chi, anche tra coloro che sono favorevoli alla ratifica e all'utilizzo, addirittura, da parte dell'Italia del MES - non sarà mai questa la mia posizione - propone oggi al Parlamento di ratificare la riforma del Trattato, in realtà, non sta facendo, in questo contesto, un favore all'Italia. Io continuo a ritenere che il mandato ricevuto dal Parlamento a non aprire questa questione prima della definizione delle regole della governance sia l'approccio corretto e, in ogni caso, intendo seguire la volontà del Parlamento. Voglio dire che, se lo avessero fatto anche i nostri predecessori, noi non ci troveremmo in questa situazione. Vedete, ieri leggevo un'intervista al segretario del Partito Democratico, Elly Schlein, che diceva che stiamo bloccando tutta l'Europa sulla modifica del Trattato. È una cosa che è stata detta anche in quest'Aula. Attenzione, questo non vuol dire che oggi il MES non sia uno strumento ugualmente utilizzabile. Il MES è uno strumento che sta lì e può essere utilizzato all'occorrenza. Quello che non si può utilizzare è il MES secondo le modifiche che sono previste dal Trattato. Insomma, noi stiamo bloccando, eventualmente, il nuovo MES e non il MES come strumento in sé e anche su questo è bene fare chiarezza (Commenti dei deputati del Partito Democratico-Italia Democratica e Progressista). Non siate nervosi. Ho ascoltato con tranquillità e in silenzio e spero che sappiate fare la stessa cosa, che possiate fare la stessa cosa. Poi ci saranno le dichiarazioni di voto per rispondere e spero che qualcuno risponda (Commenti dei deputati del Partito Democratico-Italia Democratica e Progressista). Perché? Perché? Perché spero che qualcuno risponda.Dicevo che la lettura del segretario Schlein ha un elemento di verità (Commenti)… della segretaria Schlein, della segretaria, scusate. Chiedo scusa, chiedo scusa e correggo. La lettura della segretaria Schlein, diciamo, ha un fondo di verità, perché, sì, è vero che l'Italia si è impegnata sulla modifica del Trattato, si è impegnata con altri 18 Paesi che partecipano al MES. Poi, quell'impegno deve passare dai Parlamenti e negli altri 18 Paesi è passato dai Parlamenti che hanno ratificato la modifica del Trattato, mentre noi questo passaggio parlamentare non lo abbiamo ancora fatto. Però, mentre leggevo questa intervista, mi si è accesa una lampadina, cioè mi sono chiesta: quando l'Italia ha detto sì alla modifica di questo Trattato? Io ricordo, nel 2019, l'ultimo mandato parlamentare che, sulla materia del MES, c'è stato, prima di quello ricevuto da questo Governo con questo Parlamento. Nella scorsa legislatura, ci fu un unico mandato parlamentare e quel mandato parlamentare, del 2019, impegnava l'allora Governo Conte a non ratificare, ripeto, a non ratificare la modifica del Trattato, a non dare l'assenso alla modifica del Trattato. Dopodiché, ricordo anche una memorabile conferenza stampa del Presidente del Consiglio Giuseppe Conte, di quelle convocate durante la pandemia, a reti unificate, per far scoprire agli italiani quali erano i loro diritti, e ricordo che il Presidente Conte, in quella occasione, a chi lo accusava di aver dato l'assenso italiano rispondeva orgoglioso: questo Governo non lavora con il favore delle tenebre, noi guardiamo in faccia agli italiani. Bellissimo, devo dire fu molto, molto efficace. Il presidente Conte, in quell'occasione, ribadiva: di questo tema parleremo con il Parlamento. E, allora, come sono andate le cose? Chi ha dato l'assenso italiano a una ratifica, a livello di Governo, che, oggi, purtroppo, impegna anche noi, e ci fa fare una figura, ci mette in una condizione difficile, perché abbiamo dato un assenso e non stiamo andando avanti? Questo è molto interessante, l'ha fatto (Commenti dei deputati del gruppo MoVimento 5 Stelle)… No, però, vi prego di darmi trenta secondi, perché è interessante per gli italiani che ci ascoltano. L'ha fatto il Governo Conte, l'ha fatto senza mandato parlamentare, e l'ha fatto - udite, udite - un giorno dopo essersi dimesso, quando era in carica solamente per gli affari correnti, dando mandato a un ambasciatore (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE - Dai banchi del gruppo Fratelli d'Italia si grida: “Vergogna! Vergogna!” – Proteste dei deputati del gruppo MoVimento 5 Stelle), mandato firmato dall'allora Ministro degli Esteri del MoVimento 5 Stelle, Luigi Di Maio, senza un mandato parlamentare, senza che ne avesse il potere, senza dirlo agli italiani e con il favore delle tenebre (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)! Sì! Con il favore delle tenebre! Allora, forse è oggi che bisogna guardare in faccia agli italiani e spiegargli come sono andate le cose (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE - I deputati del gruppo Fratelli d'Italia si levano in piedi – Proteste dei deputati del gruppo MoVimento 5 Stelle).