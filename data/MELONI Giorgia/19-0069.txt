,. Grazie, Presidente. Buon pomeriggio ai colleghi. Il tragico evento, al quale l'interrogante fa riferimento, riguarda il naufragio di una barca affondata, che, purtroppo, ha comportato la morte di 30 dei 47 migranti a bordo; si è svolto in area SAR, di responsabilità della Libia, ed è stato inizialmente coordinato dalle autorità libiche. L'Italia ha poi assunto il coordinamento, una volta ricevuta la comunicazione dell'impossibilità, da parte delle autorità libiche, di impiegare mezzi e su esplicita richiesta delle stesse. Significa che l'Italia non solo è intervenuta, ma che è intervenuta in acque che non erano di sua competenza. Ma poiché mi è chiara la ragione per la quale il Governo è chiamato in causa di fronte a queste vicende, vorrei rispondere - perché mi pare più efficace - con le parole di Gianluca D'Agostino, capo della centrale operativa della Guardia costiera, confidando che tutti abbiano rispetto per il lavoro di questi servitori dello Stato. Il capitano D'Agostino dice (riporto testuali parole): “Da un punto di vista tecnico si può entrare nell'area SAR libica, poiché sono acque internazionali, ma da un punto di vista normativo, una volta che giunge la richiesta d'emergenza, è l'autorità competente che deve operare, in questo caso la Libia. Quando abbiamo capito che la guardia costiera libica non sarebbe intervenuta, abbiamo assunto il coordinamento, anche se sarebbe toccato a Malta”. Sulla possibilità di immediato intervento di unità della Guardia costiera italiana, il comandante D'Agostino riferisce che le nostre unità SAR non potevano partire, perché non avevano l'autonomia sufficiente per arrivare e tornare in sicurezza e le altre navi in grado di farlo sarebbero sopraggiunte dopo 20 ore di navigazione, ma erano impegnate in altri soccorsi nello Ionio. Per completezza di informazione, Presidente, l'unità militare più vicina era a circa 255 miglia ed era impegnata in attività operativa. Per questo è stato chiesto aiuto alle navi mercantili. E aggiungo, colleghi, che le navi mercantili nell'ultimo decennio sono state utilizzate in centinaia di casi analoghi, salvando oltre 100.000 persone, in questo stesso scenario, e chi pone il quesito dovrebbe saperlo, visto che era sostanzialmente al Governo. Anche qui voglio usare le parole del capitano D'Agostino, che dice: “Tutte le norme sono state applicate, quelle che c'erano oggi, c'erano anche ieri” (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). Anche perché - dice il capitano - “nessuno mi può costringere a non salvare vite in mare, neppure un Ministro, perché la responsabilità giuridica sarebbe mia”. Quello che mi colpisce, colleghi, è che, per fini politici, si finisca per mettere in discussione l'onore e l'operato di chi, ogni giorno, rischia la propria vita per salvarne altre e si finisca per calunniare l'Italia intera che, da sola, affronta questo dramma, spesso anche per conto delle altre Nazioni, offrendo strumenti a chi vuole continuare a scaricare tutto il peso del problema su di noi, invece di assumersi le proprie responsabilità (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). ,. Finché ci saranno partenze su barche in pessime condizioni, e qualche volta in pessime condizioni meteo, ci saranno sempre perdite di vite. Quello che dobbiamo fare è prevenire che i trafficanti portino queste persone a bordo di queste barche e investire, invece, sulle rotte legali. È quello che dice sempre il capitano D'Agostino ed è esattamente il lavoro che sta facendo il Governo. Dunque, la nostra coscienza è a posto. Spero che chi attacca il Governo, ma non dice una parola sulla mafia degli scafisti, possa dire lo stesso , , .,. Ringrazio l'onorevole Bonelli, perché mi offre l'opportunità di spiegare, ancora una volta, che - diciamo così - gli italiani non hanno scelto un Governo composto da pericolosi negazionisti climatici. Semplicemente, noi riteniamo che, nel rispetto degli impegni internazionali assunti sulla riduzione delle emissioni climalteranti, si debba mantenere un approccio pragmatico e non un approccio ideologico.Sono due, fondamentalmente, i principi che ci muovono: la sostenibilità ambientale non deve mai essere disgiunta dalla sostenibilità economica e sociale e, una volta definiti i target di riduzione delle emissioni, deve essere assicurata neutralità tecnologica. Per garantire il raggiungimento di questi target, abbiamo già messo in campo una serie di azioni, che vanno dal decreto sulle comunità energetiche rinnovabili alla semplificazione per l'installazione di impianti da fonti rinnovabili.Lei faceva riferimento alla crisi idrica e anche sulla crisi idrica stiamo attivando una cabina di regia per prevenire il fenomeno prima che deflagri, perché la situazione non è messa molto bene, per come l'abbiamo trovata. Per quanto riguarda il tema - tornando all'energia - del gas naturale, il Governo considera il gas naturale come vettore energetico della transizione, cioè come vettore necessario a garantire all'Italia una maggiore autonomia e a contribuire alla realizzazione del nostro progetto strategico dell'Italia come hub europeo dell'energia. Ma io penso che la grande sfida debba essere soprattutto quella di essere pionieri nelle tecnologie innovative. Per questo, ad esempio, sono già in corso interventi per sostenere la produzione di biocarburanti tramite il riciclo chimico di rifiuti, una tecnologia sulla quale l'Italia è all'avanguardia e che garantisce un approccio autenticamente circolare. Ovviamente, colleghi, questo non ci impedisce di fare valutazioni critiche su iniziative legislative comunitarie che, a nostro avviso, se non vengono opportunamente rimodulate rischiano di danneggiare il nostro tessuto economico e sociale. È il caso, ad esempio, della proposta di direttiva sulle cosiddette case green, un testo che, a nostro avviso, prevede obiettivi temporali che non sono raggiungibili per l'Italia, il cui patrimonio immobiliare è inserito in un contesto molto diverso da quello di altri Stati membri per ragioni storiche, per ragioni di conformazione geografica, oltre che per una radicata visione della casa come bene rifugio delle famiglie italiane.L'azione negoziale italiana, in sede di Consiglio europeo, aveva consentito di rivedere le tempistiche di adeguamento delle prestazioni energetiche degli edifici, in modo da renderlo più graduale e meno stringente, e in modo da garantire la possibilità di esenzione per alcune categorie. Con il voto di ieri, il Parlamento europeo ha ritenuto di inasprire ulteriormente il testo iniziale e questa scelta, che noi consideriamo irragionevole e mossa da un approccio ideologico, impone al Governo di continuare a battersi per difendere gli interessi dei cittadini e della Nazione (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). In merito al tema dell'eventuale autorizzazione di centrali nucleari, l'atteggiamento del Governo rimane pragmatico, rimane ispirato al principio di neutralità tecnologica, ma, in ogni caso, non intendiamo intraprendere, su questo, alcuna azione in assenza di un eventuale, chiaro atto di indirizzo del Parlamento, senza il coinvolgimento del quale non potremmo assumere alcun impegno a livello internazionale (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE, Noi Moderati (Noi con l'Italia, Coraggio Italia, UDC, Italia al Centro)-MAIE). ,. Sfortunatamente, non stupirò il collega, nel senso che, in riferimento alla ratifica della riforma del MES, intanto io farei mezzo passo indietro, cioè vorrei ricordare che, nonostante l'Accordo modificativo sottoscritto dall'Italia risalga al gennaio 2021, la riforma del Trattato non sia mai stata portata a ratifica e questo offre una diapositiva su quanto questa materia necessiti di un approfondimento, colleghi . Perché, vedete, gli strumenti sono strumenti e si giudicano in quanto tali; si giudicano in relazione alla loro efficacia e si giudicano, sì, in relazione alla loro efficacia in un determinato contesto. È la ragione per la quale, lo scorso novembre, questo Governo ha ricevuto dal Parlamento un mandato, non ad aspettare la Germania, perché io non sono solita aspettare quello che fanno gli altri , ma a non ratificare la riforma e a non aprire questo dibattito, in assenza di un quadro chiaro di ordinamento regolatorio europeo in materia, non solo di , non solo di Patto di stabilità, ma, dico di più, in materia bancaria, ad esempio , , .Da più di un decennio, l'opinione pubblica e la politica italiana dibattono sulla natura del MES, un Fondo che ha esercitato la sua funzione pochissime volte da quando esiste, sebbene abbia una dotazione finanziaria molto importante. La riflessione che, secondo me, si impone, prima di qualunque altra, oggi, è esattamente questa: l'Italia - certo, lei lo sa - finché ci sarà un Governo guidato dalla sottoscritta non potrebbe mai accedere al MES. Ma le dico di più: temo che non accedano neanche gli altri. Temo che non accedano neanche gli altri, come nessuno ha pensato di accedere al MES anche quando è stata immaginata una linea di credito durante la pandemia che aveva, sulla carta, condizionalità inferiori a quelle di partenza. Perché? Perché quando lo strumento è stato istituito aveva, ovviamente, condizionalità molto stringenti, poiché nasceva in un periodo nel quale la linea predominante era quell'austerità che, al tempo, tutti rivendicavano e sulla quale, poi, molti si sono dovuti ricredere (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE), perché, purtroppo, ha colpito soprattutto chi era in maggiore difficoltà.Allora, ha senso - è la domanda - che noi continuiamo a (Commenti)… Signori, ha senso continuare a ragionare di uno strumento che, così configurato, purtroppo, non verrà ragionevolmente utilizzato, benché vi siano diversi miliardi che ogni Stato nazionale deposita nel Fondo? Io non so quanto non sia, piuttosto, sensato interrogarsi sull'efficacia di questo strumento. Allora, ho letto un'interessante dichiarazione del presidente di Confindustria, Carlo Bonomi, storicamente grande sostenitore dello strumento del MES, che dice testualmente: “Se noi riteniamo che il nuovo regolamento sul MES non sia nell'interesse nazionale del Paese, che non sia un fondo adeguato per affrontare le sfide, allora dovrebbe essere il momento per discutere di usarlo come uno strumento di politica industriale europea” Perché il tema, secondo me, è esattamente questo, il tema è che l'Europa potrà affrontare le sue sfide future se riesce a fare sistema, proiettandosi verso una politica di sviluppo comune, e la proposta di Confindustria è una proposta che viene presa seriamente in considerazione da questo Governo…,. Noi vogliamo discutere del quadro generale della  europea e della possibilità che le risorse, che oggi sono destinate al “salva Stati”, possano essere davvero utili agli Stati che aderiscono , , .,. Come dicevo, l'Italia condivide gli obiettivi della doppia transizione, della transizione verde e della transizione digitale, ovviamente per consegnare alle generazioni future un modello di sviluppo che sia intelligente e che sia sostenibile. Però, la stessa parola transizione presuppone un percorso che va fatto con gradualità e con realismo; ossia, non si può acriticamente assecondare un processo che, sull'altare della decarbonizzazione, ci conduce dritti alla deindustrializzazione , ,E torno al tema, perché, vedete, è un fatto - è un fatto - che la semplice incentivazione all'elettrico rischia di delocalizzare la produzione automobilistica in Paesi extra UE, dove, per giunta, quei prodotti, teoricamente destinati a ridurre le emissioni di CO2, vengono spesso realizzati con impianti e processi altamente inquinanti (Applausi dei deputati del gruppo Fratelli d'Italia)! Come è vero che lo stesso elettrico non è scevro da esternalità ecologiche negative. Basti pensare al problema dello smaltimento delle batterie, basti pensare al problema dell'estrazione dei materiali necessari a produrle.Per questo, come dicevo in precedenza, noi intendiamo percorrere la strada della neutralità tecnologica e lo stiamo facendo con fermezza, ma anche con spirito propositivo a livello europeo, cioè noi non ci siamo limitati a spiegare le buone ragioni che ci portano a ritenere che la proposta di regolamento sulle emissioni di CO2 per i veicoli leggeri sia inopportuna nella sua attuale forma, con la scadenza al 2035 che conosciamo. Noi abbiamo illustrato, dati alla mano, che è possibile conseguire lo stesso risultato, lo stesso obiettivo - la transizione verde - impiegando tecnologie altre rispetto all'elettrico. Ci sono significative alternative per coniugare sviluppo e sostenibilità; le citavo prima: i biocarburanti, i carburanti sintetici, anche l'idrogeno, ambiti in cui l'Italia vanta una tecnologia di assoluta avanguardia. E a livello nazionale, noi moduliamo gli incentivi sempre più su una varietà di tecnologie che garantisca l'uscita da carburanti inquinanti, senza però un appiattimento acritico su strategie che privilegiano interessi di altre Nazioni e puniscono gli interessi dei nostri lavoratori (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)). Questo vogliamo fare, è un approccio di buon senso, un approccio di buon senso che ha portato i suoi frutti; come sapete, sul regolamento relativo alle emissioni di CO2 delle autovetture si è aperto un dibattito che in precedenza non c'era, grazie alla posizione italiana, perché, sì, l'Italia può essere capofila e protagonista; la Presidenza svedese ha rinviato la decisione e noi siamo soddisfatti, perché il nostro obiettivo è, sì, di consegnare a chi verrà dopo di noi una Terra più pulita di quella che abbiamo oggi, ma senza devastare il nostro sistema produttivo e creare altri disoccupati (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE))! Questo non siamo disposti a farlo (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)).,. Grazie, Presidente. In apertura, poiché il collega citava il tema dei mutui, mi preme ricordare che è stato un provvedimento di questo Governo a consentire a tutti la possibilità di rinegoziare il mutuo, da mutuo a tasso variabile a mutuo a tasso fisso. Un'altra delle piccole grandi cose che, secondo me, abbiamo fatto. Dopodiché, quello che i colleghi pongono è un tema molto interessante perché, effettivamente, le recenti dinamiche dei mercati bancari e finanziari, che sono ripercorse, disegnano uno scenario che da parte del Governo merita la massima attenzione.È evidente come il processo di innalzamento dei tassi di interesse voluto dalla Banca centrale europea produca fisiologicamente un aumento degli utili da commissioni bancarie, anche perché i recenti dati sul mercato del credito mostrano che, a fronte di un aumento dei tassi, più o meno del 2,5 per cento in sei mesi circa, il costo medio degli interessi per le imprese e le famiglie è cresciuto pressoché simmetricamente, anche se va detto che i rendimenti riconosciuti sui depositi bancari, nello stesso periodo, sono saliti in misura sensibilmente inferiore. Ora, ovviamente, la complessità della situazione richiede gli approfondimenti opportuni. Però, io credo che sia necessario partire dalle emergenze. Io credo che sia necessario partire, per esempio, dalla necessità di approfondire quei casi nei quali norme discutibili potrebbero aver finito per favorire improprie rendite di posizione. Non me ne vogliano gli interroganti, ma è, per esempio, il caso del superbonus (Commenti), perché la norma, che nasceva da un presupposto condivisibile, come mettere in moto l'edilizia e mettere in moto l'economia, è stata poi messa in campo in un modo tale da aver prodotto conseguenze per affrontare le quali il Governo attuale lavora da mesi. Non torno sul fatto che i dati hanno dimostrato che la misura ha generato oneri privi di copertura finanziaria per decine di miliardi di euro, non torno sul fatto che è stato pagato anche da chi non ha ristrutturato la casa, e perfino da chi una casa non ce l'ha, per, diciamo così, migliorare ed efficientare, forse, il 4 per cento del patrimonio immobiliare italiano, con proiezione, particolarmente, sui redditi alti. Quello che voglio dire è che la norma ha anche consentito la proliferazione di un mercato opaco e non governato di circolazione dei crediti fiscali, a tutto vantaggio non delle imprese, che quegli interventi avevano realizzato, e per i quali oggi, giustamente, reclamano il pagamento, ma dei vari intermediari, anche finanziari (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)), intervenuti a raccogliere questi crediti con un prezzo a sconto sul valore nominale, lucrando sul differenziale poi portato all'incasso con l'erario. Quindi, sì, occorre intervenire per garantire, come in parte abbiamo fatto e come continueremo a fare, il riassorbimento dei crediti fiscali ancora in circolazione particolarmente da parte del sistema finanziario, stando attenti a evitare che anche questo si possa tradurre in un'occasione per lucrare impropriamente su rendite di posizione. Quindi, sì, siamo pronti ad adottare ogni misura richiesta dalla necessità di prevenire o correggere squilibri come quelli che sono stati generati da norme che gratuitamente hanno consentito le distorsioni prodotte (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)).,. Grazie, Presidente. Ovviamente, questa materia richiederebbe molto più tempo per consentire una risposta esaustiva. In ogni caso, mi pare evidente che, da diversi mesi, noi stiamo assistendo a una pressione migratoria, attraverso il Mediterraneo centrale, verso l'Europa, e quindi verso l'Italia, che ha pochi precedenti. Le cause sono molteplici, le conosciamo, ovviamente: l'instabilità politica, le crisi economiche, aggravate dal conflitto internazionale, e, non da ultimo - lo continuo a denunciare - interessi di potenti organizzazioni criminali di trafficanti, che spesso sono dotate di proiezioni transnazionali. L'immigrazione di massa è un fenomeno di portata ampissima, che riguarda ovviamente la vita dei migranti, che riguarda la tutela dei più fragili, ma che riguarda anche la sicurezza dei cittadini e la tutela sociale delle nostre società. Per questo ribadisco che il Governo non intende piegarsi alle molte e potenti pressioni di chi vorrebbe imporre la visione ideologica di un mondo privo di confini nazionali, in nome di un indefinito diritto a migrare , , .L'azione del Governo, come finora dimostrato, sarà, al contrario, incentrata sul rispetto della legge e del diritto nazionale e internazionale, mettendo fine alle anomalie che hanno caratterizzato l'approccio italiano al tema migratorio. Questo vuol dire contrastare con fermezza l'immigrazione illegale e il traffico di esseri umani, significa tutelare chi ha diritto alla protezione internazionale e gestire in modo ordinato l'immigrazione legale, attraverso i decreti Flussi, il tutto in un quadro di responsabilità che deve coinvolgere anche gli altri Stati europei.Voi avete visto che, per la prima volta, la rotta del Mediterraneo centrale oggi è considerata questione prioritaria di interesse europeo; è stato grazie all'impulso di questo Governo, però, ovviamente, non intendiamo accontentarci dei proclami, e non lo faremo. Già nelle prossime settimane noi chiederemo risposte immediate, lo stiamo facendo anche in questi giorni, di sostegno in favore degli Stati del Nordafrica, Tunisia in testa, perché la Tunisia sta vivendo una crisi profonda, con conseguenze che possono essere molto preoccupanti per l'Italia, e non solo.Noi vogliamo essere di impulso a tutta l'Europa per un nuovo rapporto con l'Africa, è quello che abbiamo chiamato il Piano Mattei, ossia una strategia di cooperazione che sia incentrata su un rapporto paritetico, un rapporto di reciproca crescita e interesse per garantire alle popolazioni africane il fondamentale diritto a non essere costrette a migrare in cerca di una vita migliore (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). Non intendiamo più rimanere sotto il ricatto di scafisti senza scrupoli, che usano i migranti come scudi umani per i propri traffici, e non intendiamo più far decidere a questi criminali chi può arrivare in Italia e chi no (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). Su questo si sono mossi i provvedimenti del Governo e su questo andremo avanti, e siamo molto determinati, perché sappiamo che questa è l'unica strada per fermare le morti in mare, tutelare i più deboli e garantire sicurezza e legalità a chi vive in Italia (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE).,. Grazie, Presidente. Ovviamente, il Governo è pienamente consapevole della situazione particolarmente difficoltosa in cui si trovano i comuni italiani, soprattutto in un momento nel quale sono impegnati nell'attuazione del Piano nazionale di ripresa e resilienza. Il Governo ha presente, ovviamente, le criticità di carattere finanziario a cui le amministrazioni vanno incontro e, sempre compatibilmente con le disponibilità finanziarie e restando in linea con il quadro di finanza pubblica, siamo disponibili e pronti a valutare ulteriori interventi, ulteriori risorse che possano essere destinati agli enti locali. In quest'ottica, ovviamente, la determinazione dell'entità degli interventi relativi ai singoli fondi nei prossimi mesi andrà valutata all'esito della programmazione. Date queste premesse, io vorrei, però, ricordare e fornire alcuni elementi. In primo luogo, il fatto che, rispetto al contributo a favore dei piccoli comuni in spopolamento, già nel 2022 sono stati stanziati 50 milioni di euro, che hanno interessato oltre 1.100 comuni. In secondo luogo, rispetto al Fondo di solidarietà comunale, faccio presente, in relazione al tema della perdita di risorse pari a 36 milioni di euro nel 2023 rispetto all'esercizio del 2022, che il motivo risiede nelle cosiddette esigenze di perequazione, che prevedono una redistribuzione anche orizzontale delle risorse, oltre ad una redistribuzione verticale, che è a carico inevitabilmente della fiscalità generale. Poi credo doveroso aggiungere che, nell'ambito di questo Fondo, sono previste risorse aggiuntive rispetto al precedente esercizio, che servono a garantire i livelli essenziali delle prestazioni per gli asili nido e per il trasporto degli alunni con disabilità. In ultima istanza, rispetto alle risorse stanziate e alle procedure previste dalla legge di bilancio per l'anno 2022 e dal decreto-legge n. 50 del 2022, è utile ricordare che sono stati introdotti nuovi strumenti che consentono un agevole e reciproco raccordo tra lo Stato centrale e i comuni capoluogo di città metropolitana o capoluogo di provincia che si trovano in difficoltà finanziaria. Ovviamente, si deve fare molto di più, il Governo segue con attenzione l'implementazione di questi accordi, anche ragionando di una loro estensione, compatibilmente con un quadro generale che tutti quanti abbiamo la responsabilità di tenere a mente , , .,. Presidente, intervenire per fronteggiare il fenomeno del lavoro povero è inevitabilmente una delle priorità alle quali questo Governo lavora, perché, come fanno notare gli interroganti, l'onorevole Schlein e altri, l'Italia è l'unico Paese OCSE nel quale, dal 1990 al 2020, il salario medio annuale è diminuito, mentre, nel resto dell'Occidente, cresceva. Gli interroganti del Partito Democratico fanno rilevare, anche, devo dire, con una sincerità che fa loro onore, che, in Italia, negli anni passati, la quota di prodotto interno lordo, che è stata destinata a salari e stipendi, è diminuita più che nel resto degli altri Stati industrializzati , , .È vero, c'è un problema. Chi ha governato fino a ora ha reso purtroppo più poveri i lavoratori italiani e questo Governo deve fare quello che può per invertire la rotta (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). Noi, già nei primi mesi di legislatura, pur con le risorse inevitabilmente limitate che abbiamo a disposizione, abbiamo dato segnali in questo senso: interventi a tutela del potere d'acquisto delle famiglie e dei lavoratori, il rinnovo del taglio di 2 punti percentuali del cuneo fiscale e contributivo, che, giova ricordare, il precedente Governo aveva previsto fino alla fine dello scorso anno, e l'aggiunta di un ulteriore punto del taglio contributivo per i redditi più bassi. Solo primi passi, ovviamente, verso l'obiettivo che il Governo si è posto, che è, ovviamente, aumentare i salari dei lavoratori, garantendo retribuzioni dignitose, retribuzioni che siano adeguate al lavoro svolto e al contesto socio-economico. Però, voglio dire che, per raggiungere questo obiettivo, l'ho già detto in passato, in un contesto come quello italiano, caratterizzato da una elevata copertura dalla contrattazione collettiva e da un elevato tasso di lavoro irregolare, il Governo non è convinto che la soluzione sia la fissazione di un salario minimo legale e spiego banalmente il perché. Perché - io non ho un approccio ideologico su questa materia, ho un approccio pragmatico, come sempre -, a mio avviso, mi interrogherei sull'ipotesi che il salario minimo legale possa diventare, non un parametro aggiuntivo delle tutele garantite ai lavoratori, ma un parametro sostitutivo, un parametro unico, e nel nostro sistema un parametro di questo tipo, per paradosso, rischierebbe di creare, per molti lavoratori, condizioni peggiori di quelle che hanno oggi e di fare, per paradosso, un favore alle grandi concentrazioni economiche, alle quali conviene rivedere al ribasso i diritti dei lavoratori (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE)! Io la penso così. Credo che sia molto più efficace estendere la contrattazione collettiva anche nei settori nei quali oggi non è prevista. Credo che sia efficace tagliare le tasse sul lavoro, perché la ragione per la quale i salari sono inadeguati è che la tassazione è troppo alta per le imprese che devono assumere e lavorare per combattere le discriminazioni e le irregolarità (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). ,. Credo che questo sia il modello più efficace, che è quello che intendiamo percorrere.,. Dopodiché, ho pochissimo tempo. Sul tema dei congedi parentali, siamo molto d'accordo, nel senso che anche qui, come si è visto, le poche risorse che potevamo spendere, in parte, le abbiamo utilizzate per un ulteriore mese di congedo parentale, utilizzabile nei 6 anni dalla madre o dal padre, retribuito all'80 per cento , , . Era quello che potevamo fare. Ma poiché il tema del sostegno alle madri lavoratrici e del sostegno alla natalità è per noi una priorità assoluta, su questo, sono sempre disponibile a confrontarmi e a parlare , , .,. Grazie, Presidente. Dunque, ovviamente, anche il tema della riforma fiscale è una delle priorità alle quali il Governo lavora. Noi siamo convinti che la riforma fiscale costituisca un fattore fondamentale per il rilancio della nostra economia, per incoraggiare gli investimenti e l'impresa e per assicurare maggiore ricchezza e benessere ai lavoratori. Per questo io sono lieta di annunciare, in risposta agli interroganti, che la legge delega di riforma fiscale verrà portata al Consiglio dei ministri di domani , collega.I principi cardine di questa riforma sono fondamentalmente tre: riduzione della pressione fiscale che grava sui cittadini e sulle imprese di questa Nazione; un nuovo rapporto tra lo Stato e il contribuente, che non sia più un rapporto vessatorio, ma un rapporto paritetico e collaborativo e una reale lotta all'evasione fiscale, posto che le misure adottate finora, dati alla mano, non sembrano aver sortito grandi effetti (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE). Allora, noi siamo convinti che una fiscalità più equa e una semplificazione del sistema tributario possano, allo stesso tempo, alleggerire i carichi che gravano sui contribuenti e fare da volano al rilancio dell'economia, rendendo più competitive le imprese italiane e più attrattivo il nostro sistema per gli investitori esteri.Un asse portante della delega fiscale sarà la revisione del sistema di imposizione sui redditi delle persone fisiche, con progressiva riduzione del numero di aliquote Irpef e l'obiettivo di un minore carico fiscale per tutti i contribuenti, con particolare attenzione ai redditi medio-bassi e tenendo conto della composizione del nucleo familiare, così torniamo anche al tema della natalità.Un altro tassello del disegno di riforma riguarderà la riforma complessiva dell'Ires, l'imposta dei redditi sulle società; dal 1° gennaio 2024 entrerà in vigore la Global minimum tax, che è l'imposta globale minima per le multinazionali, con aliquota effettiva al 15 per cento; è un'importante novità che, tra l'altro, segnalo in Europa è stata approvata anche grazie all'importante ruolo di mediazione del Governo italiano, e che, però, ovviamente rende necessaria una revisione dell'Ires, per non compromettere la competitività delle nostre imprese su scala globale. Con la delega fiscale, il Governo intende ridurre l'aliquota Ires e intende ridurla sugli utili non distribuiti che vengono impiegati in investimenti qualificati e in nuove assunzioni a tempo indeterminato; cioè, il messaggio è sempre: più assumi, meno tasse paghi allo Stato (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE).In ultimo, e chiudo Presidente, per creare un nuovo rapporto di fiducia, come dicevamo, tra Stato e contribuente, noi riteniamo prioritario intervenire per riformare i procedimenti dell'amministrazione finanziaria e semplificare l'intero sistema fiscale. Siamo convinti che questo approccio, insieme alla riduzione della pressione fiscale, sia il più efficace per ridurre il livello di evasione fiscale che, nonostante le misure molto severe che nel corso degli anni sono state portate avanti, è rimasta sostanzialmente inalterata (Applausi dei deputati dei gruppi Fratelli d'Italia, Lega-Salvini Premier, Forza Italia-Berlusconi Presidente-PPE e Noi Moderati (Noi con l'Italia, Coraggio Italia, UDC, Italia al Centro)-MAIE).