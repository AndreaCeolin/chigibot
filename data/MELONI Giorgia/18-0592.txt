(FDI). Presidente, mi pare che qui si stiano superando i limiti del consentito . Colleghi, colleghi parlamentari, quando ci venite a fare le manfrine sulla centralità del Parlamento perché c'è bisogno di fare un altro inciucio parlamentare, ricordatevi di quello che sta accadendo in questo Parlamento .Però, Presidente, se cortesemente ci può dire quali sono i precedenti di una tale decisione saremmo molto contenti, perché le regole che cambiano ogni 5 minuti per un Governo che non consente al Parlamento, neanche dopo aver messo la fiducia, di votare un ordine del giorno nel momento in cui, sul piano regolamentare, è previsto che debba essere votato perché sono avviate le dichiarazioni di voto, è oltre i limiti della decenza e del consentito (Applausi dei deputati del gruppo Fratelli d'Italia). Va bene? Quindi, cortesemente, ci pensi bene prima di prendere questa decisione (Applausi dei deputati del gruppo Fratelli d'Italia).