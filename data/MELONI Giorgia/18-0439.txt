(FDI). Presidente, prendo la parola dopo le parole del collega Giachetti perché credo che qui si rischi di esagerare se a un certo punto viene sindacato addirittura il diritto di un parlamentare a intervenire non solo nel merito o meno del provvedimento in esame, ma nel merito o meno delle premesse o del dispositivo dell'ordine del giorno del provvedimento in esame , perché, Presidente Rampelli, le regole, se valgono, valgono per tutti. Collega Giachetti, se noi abbiamo un Presidente del Consiglio che si arroga il diritto di convocare una conferenza stampa in , costringendo gli italiani, milioni di italiani, ad assistere a quella conferenza stampa perché banalmente ormai i propri diritti si scoprono dalle conferenze stampa del Presidente del Consiglio, e poi quelle conferenze stampa vengono utilizzate dal Presidente del Consiglio per parlare degli affari suoi, allora anche noi siamo liberi di parlare di quello di cui riteniamo in quest'Aula, collega Giachetti . E quindi la ringrazio, Presidente Rampelli, per la serietà con la quale sta conducendo i lavori di questa Assemblea, ma capisce che siamo rimasti gli unici a rispettarle queste regole, perché il tema è, colleghi, che noi possiamo anche continuare a entrare nel merito di quello che volete, possiamo discutere di ogni singolo ordine del giorno, come stiamo facendo noi del centrodestra in questi giorni con grande serietà e compattezza. E guardi, la voglio ringraziare dopotutto, collega Giachetti, perché lei è stato uno dei pochi in quest'Aula ad avere almeno la dignità di alzarsi e di argomentare le sue posizioni, perché il silenzio che ho ascoltato dalla maggioranza in questi giorni è assordante . E sa di che cosa è figlio? Alla fine, se vogliamo, c'è, diciamo così, un'incomprensione di fondo: questo provvedimento è un provvedimento con il quale banalmente si vuole stabilire un principio … Scusate, le dà fastidio che intervenga? No, mi dica, mi dica . Fermi, fermi! Scusi, collega, collega, scusi, scusi. Recupero il tempo, Presidente?(FDI). Scusate!(FDI). Presidente Rampelli, io rivendico il diritto di dire quello in cui credo in questa Assemblea  – . Sto parlando del provvedimento. Se mi fate finire l'intervento, sto parlando del provvedimento. Ho questo diritto! E, colleghi del MoVimento 5 Stelle, se vi dà tanto fastidio… e non vi lamentate. Seduti, visto che stiamo smontando un provvedimento che voi stessi avevate votato e, quindi, dovreste risarcire gli italiani per il tempo che state facendo perdere loro . Almeno state seduti e ascoltate!(FDI). C'è un vizio di fondo in tutto questo provvedimento e, cioè, che non si vuole affrontare la questione reale. Questo provvedimento, il provvedimento sull'immigrazione che noi stiamo discutendo, di fatto non ha il coraggio - e quindi ci costringe a entrare nel merito delle singole quisquilie - di dire le cose come stanno a monte e, cioè, che si vuole stabilire il diritto per ciascun immigrato che voglia entrare in Italia di farlo liberamente , perché tutto questo provvedimento parla solo e unicamente di questo. Allora, la domanda che voglio fare e mi tacciola domanda che voglio fare …(FDI). …le carceri, i garanti e tutto quello che noi stiamo argomentando, la domanda che voglio fare - e sto zitta, così non creiamo problemi quando facciamo delle domande serie - è: cari colleghi della maggioranza, ma se volete stabilire il principio che l'immigrazione è un diritto non potevate fare una legge di un articolo e scrivere questo, invece di vergognarvi di quello che volete fare, perché non avete il coraggio di dirlo ? Perché se ve ne vergognate non lo dovete fare, è molto semplice !(FDI). Presidente Rampelli, non devo ricordarlo a lei, che lo sa e la ringrazio, lo devo ricordare ai colleghi del MoVimento 5 Stelle, perché delle volte studiare non farebbe male . Articolo 88 del Regolamento della Camera dei deputati. Ce l'avete, potete leggere. Parla dell'illustrazione degli ordini del giorno e individua due fasi. È lingua italiana, abbastanza semplice. Prima frase: gli ordini del giorno possono essere illustrati per non più di cinque minuti ciascuno e sono posti in votazione dopo l'approvazione dell'ultimo articolo, ma prima della votazione finale. Seconda fase, concentratevi un attimo: ciascun deputato può dichiarare il proprio voto sugli ordini del giorno con un unico intervento sul loro complesso, per non più di cinque minuti. Io ho il diritto di parlare cinque minuti su tutti gli ordini del giorno! Perché, signori, portiamo le mascherine, ma il bavaglio non ce l'avete ancora messo , : Buffoni! Buffoni!!