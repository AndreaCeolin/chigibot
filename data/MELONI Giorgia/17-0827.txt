. La ringrazio, Presidente; dunque, Ministro Minniti, io francamente mi trovo un po' in difficoltà a rispondere a questa sua informativa e direi in difficoltà per lei, perché, vede, lei viene presentato come una persona molto ragionevole, molto capace, quasi, dicono alcuni, addirittura, di destra  nelle posizioni che ha e, invece, purtroppo, io, oggi, l'ascolto e mi pare che, insomma, quasi quasi, verrebbe voglia di rimpiangere il Ministro Alfano .... Era al Governo con voi,  per cui se vi fa così schifo è un problema vostro. A me non mi pare che ci siano grandi novità, mi pare che ci sia, anche da parte sua, tanto fumo gettato negli occhi, rispetto a una questione della quale lei, invece, che è una persona intelligente, capisce la profondità e la serietà.